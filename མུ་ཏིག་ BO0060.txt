

“གྲོང་རྡལ་དེའི་ནང་དུ་ཁོ་ཚོས་མུ་ཏིག་ཆེན་པོ་དེའི་གཏམ་རྒྱུད་འཆད་ཀྱི་
ཡོད་དེ། ཇི་ལྟར་་དེ་རྙེད་ནས་སླར་ཡང་ཕྱིར་བོར་ཚུལ་འཆད་ཀྱི་
ཡོད། ཁོ་ཚོས་ཉ་པ་ཁི་ནོ་དང༌། ཁོའི་ཆུང་མ་ཝང་ནཱ། ཁོ་གཉིས་ཀྱི་བྱིས་པ་
ཁོ་ཡོ་ཐི་ཐཱ་བཅས་ཀྱི་སྐོར་འཆད་ཀྱི་ཡོད། གཏམ་རྒྱུད་དེ་རྒྱུན་མ་ཆད་པར་
ཡང་ནས་བསྐྱར་དུ་བཟླས་པས། དེའི་རྩ་བ་མི་རེ་རེའི་སེམས་ཁོང་དུ་ཟུག་
ནས་ཡོད་ལ།མི་དམངས་ཀྱི་སྙིང་ཁོང་དུ་ཡོད་པའི་ཡང་བཤད་བསྐྱར་ཟློས་
ཀྱི་གཏམ་རྒྱུད་མཐའ་དག་ལྟར། གཏམ་རྒྱུད་དེར་ཡང་བཟང་བ་དང་ངན་
པ། དཀར་པོ་དང་ནག་པོ།ལེགས་པ་དང་ཉེས་པ་འབའ་ཞིག་ལས་ཕན་ཚུན་
རྐྱ་འདྲེས་པ་གང་ཡང་མེད།
“གལ་སྲིད་གཏམ་རྒྱུད་འདི་བསླབ་བྱའི་སྒྲུང་གཏམ་ཞིག་ཡིན་ན། ཕལ་
ཆེར་མི་རེ་རེས་གོ་བ་རེ་བླངས་ནས་སོ་སོའི་འཚོ་བར་སྦྱར་སྲིད། གང་ལྟར་
ཁོ་ཚོས་གྲོང་རྡལ་དེའི་ནང་ལ་ཞེས་བཤད་ཀྱི་ཡོད་དེ་་་་་་།

དང་པོ།


ཁི་ནོ་གཉིད་ལས་སད་དུས་མུན་པ་ཅུང་ནག །སྐར་ཚོགས་ད་དུང་ཡང་
འོད་ཆེམ་ཆེམ་དུ་འཕྲོས་ཤིང༌། ཤར་ཕྱོགས་ཀྱི་མཁའ་མཐའ་ན་སྐྱ་མདའ་
རབ་རིབ་ཅིག་ལས་མ་མཆིས། བྱ་ཕོ་རྣམས་གྲགས་ནས་ཅུང་ཙམ་ཕྱིན་ཡོད་
ལ། སྔ་ལང་ཆེ་བའི་ཕག་པ་ཚོས་མཚམས་མེད་པར་ཤིང་ཐུར་དང་ཤིང་ཆག་
རྣམས་ཡར་སྔོག་མར་སྔོག་གིས་ཟས་འཚོལ་བའི་ལས་ཀའི་འགོ་བརྩམས་
ཟིན། སྤྱིལ་བུའི་ཚེར་ཤིང་སྟུག་པོའི་ཁྲོད་དུ་བྱིའུའི་ཁྱུ་ཚོགས་ཤིག་གིས་ཚིལ་
ཚིལ་ཆིལ་ཆིལ་གྱི་སྒྲ་བསྒྲགས་པ་དང༌། གཤོག་པ་ཤུགས་ཤུགས་སུ་
བརྡབས།
ཁི་ནོའི་མིག་ཟུང་གདངས་པ་དང༌། ཁོས་ཐོག་མར་སྤྱིལ་བུའི་སྒོ་ཡོད་
སའི་གསལ་ཆ་གྲུ་བཞི་དེ་ལ་བལྟས་ཤིང༌། དེ་ནས་ཐོག་ནས་མར་དཔྱངས་
པའི་བུ་ཆུང་ཁོ་ཡོ་ཐི་ཐཱ་གཉིད་དུ་ཡུར་སའི་སྨྱུག་གཟེབ་དེ་ལ་བལྟས། མཇུག་
མཐར་ཁོའི་མགོ་བོ་རང་ཉིད་ཀྱི་གམ་གྱི་ས་གདན་ཐོག་ཏུ་ཉལ་བའི་ཆུང་མ་
ཝང་ནཱའི་ཕྱོགས་སུ་འཁོར་བ་ན། མོས་སོ་སོའི་མགོ་རས་སྔོན་པོ་དེ་སྣ་དང་
ནུ་མ། དཔྱི་མགོ་བཅས་ཀྱི་ཐོག་ཏུ་བཀབ་ནས་ཉལ་ཡོད། མོའི་མིག་ཟུང་ཡང་
གདངས་ནས་ཡོད། ཁི་ནོས་རང་ཉིད་གཉིད་ལས་སད་སྐབས་མོའི་མིག་ཟུང་
བཙུམས་ནས་ཡོད་པ་མཐོང་བ་གཏན་ནས་མི་དྲན། མོའི་གནག་ཅིང་དྭངས་
པའི་མིག་ཟུང་ནང་དུ་སྐར་མའི་ལྡོག་གཟུགས་ཆུང་ཆུང་འགའ་ཤར་
ཡོད། དུས་རྒྱུན་ཁི་ནོ་གཉིད་ལས་སད་དུས་མོས་རྟག་ཏུ་ཁོ་ལ་བལྟས་ནས་
སྡོད་པ་ལྟར། ད་ནངས་ཀྱང་མོས་ཁོ་ལ་བལྟས་ནས་བསྡད་ཡོད།
ཁི་ནོས་ཞོགས་པའི་མཚོ་ངོགས་ཀྱི་རླབས་སྒྲ་གཉོམ་པོ་དེ་ཐོས། དེ་ནི་
གནས་ཚུལ་ཤིན་ཏུ་ལེགས་པོ་ཞིག་རེད། ཁོས་མིག་ཟུང་སླར་ཡང་བཙུམས་
ནས་རང་ཉིད་ཀྱི་རོལ་དབྱངས་ལ་ཉན། གཅིག་བྱས་ན། འདི་ལྟར་བྱེད་མཁན་
ཁོ་རང་གཅིག་པུ་ཡིན་སྲིད་ལ། ཡང་ཁོའི་རིགས་རྒྱུད་གཅིག་པའི་མི་ཚང་
མས་ཀྱང་འདི་ལྟར་བྱེད་ཀྱི་ཡོད་སྲིད། སྔོན་གྱི་དུས་ཤིག་ལ་ཁོའི་མི་རིགས་
ནི་གླུ་དབྱངས་གསར་རྩོམ་བྱེད་མཁན་མཆོག་ཏུ་གྱུར་པ་ཞིག་ཡིནན་
སྟབས། ཁོ་ཚོའི་མཐོང་ཐོས་མྱོང་གསུམ་གྱི་བྱ་དངོས་ཡོད་དོ་ཅོག་གླུ་
དབྱངས་སུ་གྱུར་ཡོད། དེ་ནི་ངོ་མ་དུས་ཡུན་ཧ་ཅང་རིང་པོའི་སྔོན་དུ་རེད། གླ
དབྱངས་རྣམས་མ་ཉམས་པར་གནས་ཡོད་ཅིང༌། ཁི་ནོས་དེ་དག་ཤེས་ཀྱི་
ཡོད། འོན་ཀྱང༌། དེ་དག་གི་ཐོག་ཏུ་གླུ་དབྱངས་གསར་པ་གང་ཡང་ཁ་སྣོན་
བྱས་མེད། དེའི་གོ་དོན་ནི་མི་སྒེར་གྱི་གླུ་དབྱངས་མེད་པར་གོ་མི་ཉན་ཏེ། ད་
ལྟ་ཁི་ནོའི་སེམས་ཁོང་དུ་གསལ་ལ་འཇམ་པའི་གླུ་དབྱངས་ཤིག་ཡོད་
ཅིང༌། གལ་སྲིད་ཁོས་གླུ་དབྱངས་དེའི་སྐོར་བརྗོད་ནུས་པ་ཡིན་ན། ཁོས་དེ
ལ་ཁྱིམ་ཚང་གི་གླུ་དབྱངས་ཞེས་འབོད་ངེས།
ཁོས་རང་ཉིད་རླན་ཤས་ཆེ་བའི་མཁའ་དབུགས་ལས་སྲུང་ཆེད་ཀམ་པ་
ལིང་སྣ་ཡི་ཐོག་ཏུ་བཀབ་ཡོད། ཁོའི་མིག་ཟུང་སོ་སོའི་གཞོགས་ཀྱི་ཤུགས་
སྒྲ་ཞིག་ལ་འཁོར། དེ་ནི་ཝང་ནཱ་ཡར་ལང་བཞིན་པ་རེད་ལ། མོས་ཧ་ལམ་སྒྲསྒྲ་
ཅི་ཡང་མེད་པར་ལང་བཞིན་ཡོད། མོ་རྐང་རྗེན་མར་ཁོ་ཡོ་ཐི་ཐཱ་ཉལ་སའི་
སྨྱུག་གཟེབ་ཏུ་ཕྱིན་ནས་དེའི་ཕྱོགས་སུ་བསྙེས་ཏེ་བརྩེ་བའི་ཚིག་འགའ་
བཤད། ཁོ་ཡོ་ཐི་ཐཱས་མོ་ལ་ཡར་སྐད་ཅིག་ཙམ་བལྟས་རྗེས། མིག་ཟུང་
བཙུམས་ནས་སླར་ཡང་གཉིད་དུ་ཡུར།
ཝང་ནཱ་གོ་དོང་གི་ཕྱོགས་སུ་ཕྱིན་པ་དང༌། མོས་གོ་ཐལ་གྱི་ཁྲོད་ནས་རྡོ་
སོལ་ཞིག་ཡར་བསྔོགས་ནས་དེ་ལ་རླུང་གཡབས་ཏེ་མེ་དམར་ལྷམ་མེར་
བཟོས་པ་དང་སྦྲགས། རྩྭ་ལྡུམ་དུམ་བུ་དུམ་བུར་གཏུབས་ནས་དེའི་སྟེང་དུ་
བཞག །
ད་ནི་ཁི་ནོ་ཡར་ལངས་ནས་ཀམ་པ་ལིང་དེ་མགོ་དང་སྣ། ཕྲག་པ་བཅས་
ཀྱི་ཐོག་ཏུ་དཀྲིས། ཁོས་རྐང་པ་བསིལ་ལྷམ་གི་ནང་དུ་བརྒྱུས་ནས་ཕྱི་རུ་སྐྱ
རེངས་ལ་ལྟ་རུ་བུད།
སྒོའི་ཕྱི་ལ་ཁོས་རྐུབ་ས་རུ་མ་ཐུག་པར་ཙོག་འདུག་བྱས་པ་དང་། ཀམ་
པ་ལིང་གི་སྣེ་མོ་པུས་མོའི་མཚམས་སུ་བརྫེས་ནས་བཟུང༌། ཁོས་མཚོ་ཁུག་
གི་མཚམས་སྤྲིན་དམ་དུམ་རྣམས་བར་སྣང་མཐོན་པོར་དམར་ལྷམ་མེར་
འཁྱིལ་ཡོད་པ་མཐོང༌། དེ་ནས་ར་ཞིག་ཁོའི་ཉེ་སར་ཡོང་ནས་ཁོ་ལ་སྣོམ་ཙམ་
སྣོམ་ཙམ་བྱས་ཤིང་། དེའི་བརྩེ་མདངས་བྲལ་བའི་མིག་ཟུང་སེར་པོས་ཁོ་ལ་
ཅེར་ནས་བསྡད། ཁོའི་རྒྱབ་ཏུ་ཝང་ནཱ་ཡི་མེ་སྒོང་དམར་ལྷམ་མེར་འབར་ཞིང་
སྤྱིལ་བུའི་གས་སྲུབས་དག་ནས་མེ་འོད་ཕྱི་རུ་མཆེད་ལ། སྒོ་ནས་ལྷམ་ལྷམ་
གཡོ་བའི་མེ་མདངས་གྲུ་བཞི་ནར་མོ་ཞིག་ཕྱི་ལ་འཕངས་ཡོད། འཕྱི་བོར་
ལུས་པའི་འབུ་མེ་ལྕེབ་ཅིག་ནང་དུ་ཤོར་ནས་མེ་ནང་དུ་ལྕེབས། ད་ལྟ་ཁྱིམ་
ཚང་གི་གླུ་དབྱངས་དེ་ཁི་ནོའི་རྒྱབ་ནས་གྲགས་ཤིང༌། གླུ་དབྱངས་དེའི་འགྱུར་
ཁུག་ནི་ཝང་ནས་ཞོགས་པའི་བག་ལེབ་ཆེད་དུ་མ་རྨོས་ལོ་ཏོག་འཐག་སའི་
རང་འཐག་གི་སྒྲ་རེད།
ད་ནི་སྐྱ་རེངས་མགྱོགས་མྱུར་གསལ་ཏེ། ཐོག་མར་གསལ་ཆ་ཙམ་
དང༌། དེ་ནས་འོད་སྣང་འཇམ་པོ་ཞིག །དེ་ནས་གསལ་གྱི་ལེར་གྱུར་བ་མ་
ཟད། ཉི་གཞོན་མཚོ་ཁུག་ནས་ཡར་འཕགས་པ་དང་འོད་སྣང་དམར་གྱི་ལེར་
བརྡོལ། ཁི་ནོས་མིག་ཟུང་འོད་ཟེར་ལས་གཡོལ་སླད་མར་ཐང་དུ་
བལྟས། ཁོས་ཁང་པའི་ནང་དུ་མ་རྨོས་ལོ་ཏོག་གི་བག་ལེབ་ལ་ལག་ལྕག་
གཞུ་བའི་ཆག་སྒྲ་ཐོས་ཐུབ་ལ། བག་ལེབ་རྣམས་བག་སླང་ནང་སྲེག་བཞིན་
པའི་དྲི་མ་ཞིམ་པོའང་ཚོར་ཐུབ། གྲོག་མ་རྣམས་ཐང་ཐོག་ཏུ་བྲེལ་བཞིན་ཡོད་
ཅིང་། དེ་དག་གི་ཁྲོད་དུ་གཟུགས་ཆེ་ཞིང་འོད་འཕྲོ་བའི་གྲོག་མ་ནག་པོ་
རྣམས་དང༌། ཡང་གཟུགས་ཆུང་ལ་ཐལ་མདོག་ཅན་གྱི་གྲོག་མ་མྱུར་བོ་
རྣམས་མཆིས། གྲོག་མ་ཐལ་མདོག་ཅན་ཞིག་གྲོག་མའི་སེང་གེ་ཡིས་བྲུས་
པའི་དོང་རྙིའི་ནང་དུ་ལྷུངས་ཏེ་སྨྱོ་བ་ལྟར་ཐར་ཐབས་བྱེད་བཞིན་པ་དེར་ཁིཁི་
ནོས་དཀོན་མཆོག་གི་འབྲེལ་བ་མེད་པའི་འདུ་ཤེས་ཀྱིས་བལྟས་ནས་
བསྡད། སྐམ་ལ་ཉམ་ཆུང་བའི་ཁྱི་ཞིག་ཉེ་འཁོར་དུ་ཡོང་བ་དང༌། ཁི་ནོས་
ཚིག་འཇམ་པོ་ཞིག་སྨྲས་པ་ན། ཁྱི་དེས་རྔ་མ་གྲ་དག་པོར་རྐང་པའི་སྟེང་དུ་
བཞག་ཅིང༌། དེ་ནས་མ་ནེ་དལ་བུར་རྔ་མའི་ཐོག་ཏུ་བཞག་ནས་སྒོར་གྱི་ལེར་
ཉལ། །དེ་ནི་སྨིན་མ་ཡོད་སར་སེར་ཐིག་གཉིས་ལྡན་པའི་ཁྱི་རྒྱ་བོ་ཞིག་
རེད། ཞོགས་པ་དེ་ནི་ཞོགས་པ་གཞན་དག་དང་འདྲ་བའི་ཞོགས་པ་ཞིག་རེད་
མོད། ཞོགས་པའི་ཁྲོད་ནས་ཆེས་ཡང་དག་པ་ཞིག་ཀྱང་རེད།
ཁི་ནོས་ཐག་པའི་ཙེར་སྒྲ་ཞིག་ཐོས་པ་དང་། ཝང་ནཱས་སྨྱུག་གཟེབ་ལས་བུ་ཆུང་
ཁོ་ཡོ་ཐི་ཐཱ་མར་བླངས་ཏེ་ཁ་ངོ་དང་གཟུགས་པོ་གཙང་མ་བཟོས་ཤིང༌། དེ་ནས་
རང་ཉིད་ཀྱི་ཤོ་ལོ་ལུང་གུག་བྱས་ཏེ་ཕྲག་མགོར་བསྐོན་རྗེས་བུ་ཆུང་དེའི་
ནང་གཅུད་ནས་ནུ་མར་དམ་དུ་སྦྱར། ཁི་ནོས་མིག་གིས་ལྟ་མི་དགོས་པར་
འདི་དག་གསལ་པོར་མཐོང་ཐུབ། ཝང་ནཱས་སྐད་འཇམ་པོས་འགྱུར་ཁུག་
གསུམ་ལས་མེད་ཀྱང་འགྱོག་མཚམས་ལ་མཐའ་མེད་པའི་གནའ་བོའི་གླུ
དབྱངས་ཤིག་བླངས། འདི་ཡང་ཁྱིམ་ཚང་གི་གླུ་དབྱངས་དེའི་ཆ་ཤས་ཤིག་
རེད། ངོ་མ་ཡོད་ཚད་ཆ་ཤས་ཤིག་རེད་དེ། མཚམས་རེར་གླུ་དབྱངས་དེའི་
གདངས་མིད་པར་ཡང་ན་ཟུག་གཏོང་བའི་མཐོན་པོར་གྱུར་ནས་འདི་ནི་བདེ
འཇགས་རེད། འདི་ནི་བདེ་སྐྱིད་རེད། འདི་ནི་ཡོད་ཚད་རེད་ཅེས་བསྒྲགས།
ཁོ་ཚང་གི་རིབ་མ་དེའི་ཐད་དུ་སྤྱིལ་བུ་གཞན་རྣམས་ཡོད་ཅིང༌། དེ་དག་
ལས་ཀྱང་དུ་བ་འཁྱུར་ཞིང་ཞོགས་ཟས་གཡོ་བའི་སྒྲ་གྲག་བཞིན་ཡོད། ཡིན་
ན་ཡང༌། དེ་དག་ནི་གླུ་དབྱངས་གཞན་རེད། ཁོ་ཚོའི་ཕག་པ་རྣམས་ཕག་པ་
གཞན་རེད་ལ། ཁོ་ཚོའི་ཆུང་མ་རྣམས་ཝང་ནཱ་མ་རེད། ཁི་ནོ་ནི་ན་ཚོད་
གཞོན་ཞིང་སྟོབས་ཤུགས་ཆེ་བ་དང༌། ཁོའི་དཔྲལ་བ་སྨུག་པོའི་ཐོག་ཏུ་སྐྲ་ལོ་
ནག་པོ་སྐྱེས་ཡོད། ཁོའི་མིག་ཟུང་དྭངས་ཤིང་བྱམས་བརྩེ་དང་གཏུམ་དྲག་
གིས་ཕྱུག་ལ་ཁ་སྤུ་ཕྲ་ཞིང་རྩུབ། ད་ནི་དུག་གིས་གང་བའི་མཁའ་རླུང་ནག་པོ་
པཡལ་ནས་ཉི་འོད་སེར་པོ་ཁང་པའི་ཐོག་ཏུ་ཕོག་པས། ཁོས་ཀམ་པ་ལིང་སྣ་
མཚམས་ནས་མར་ཕབ། རིབ་མ་དེའི་གམ་དུ་དེ་ཕོ་གཉིས་ཀྱིས་མགོ་བོ་སྒུར་
སྒུར་དང༌། གཤོག་པ་དང་སྐེ་ཡི་སྤུ་རྣམས་རྒྱ་ཆེར་བརྒྱངས་ནས་ཕན་ཚུན་
འཇིགས་སྣང་སྐུལ་རེས་བྱས། དེ་གཉིས་ནི་བྱ་ཕོའི་འཐབ་འཛིང་ཆེད་དུ་
གསོས་པའི་རིགས་མ་ཡིན་པས། འཛིང་མོ་དེ་ཡིད་དུ་མི་འོང་བ་ཞིག་ཏུ་
འགྱུར་ངེས། ཁི་ནོས་དེ་གཉིས་ལ་ཡུད་ཙམ་ཞིག་བལྟས་པ་དང༌། དེ་ནས་
མིག་ཟུང་གྱེན་དུ་འཕངས་ཏེ་རི་ཕྲན་གྱི་ཕྱོགས་སུ་ལྷེབ་ལྷེབ་ངང་འཕུར་བཞིན་
པའི་ཕུག་རོན་གྱི་ཁྱུ་ཚོགས་ཤིག་ལ་བལྟས། ད་ནི་འཛམ་གླིང་ཧྲིལ་པོ་གཉིད་
ལས་སད་འདུག་པ་དང༌། ཁི་ནོ་ཡར་ལངས་ཏེ་སོ་སོའི་སྤྱིལ་བུ་ལ་ལོག །
ཁོ་སྒོ་ནས་ཡར་འཛུལ་དུས། ཝང་ནཱ་དམར་ལྷམ་མེར་འབར་བའི་མེ་དོང་
གི་འཁྲིས་ནས་ཡར་ལངས་པ་དང༌། མོས་བུ་ཆུང་ཁོ་ཡོ་ཐི་ཐཱ་ཕྱིར་སྨྱུག་
གཟེབ་ནང་དུ་བཞག །དེ་ནས་མོས་སོ་སོའི་སྐྲ་ནག་པོར་རྒྱུག་ཤད་བརྒྱབ་
ནས་ལན་བུ་གཉིས་སུ་བསླས་ཤིང་། ལན་བུའི་སྣེ་ལ་སྐྲ་སྡོམ་ལྗང་ཁུ་ཕྲ་མོ་
ཞིག་གིས་བསྡམས། ཁི་ནོ་གོ་དོང་གི་ཟུར་ཏུ་རྐུབ་སར་མ་བཞག་པར་ཙོག་
ཙོག་ཏུ་བསྡད་པ་དང༌། ཚ་དྲོད་མ་ཡལ་བའི་ཨ་ཤོམ་གྱི་བག་ལེབ་ཅིག་ལག་
ཏུ་བསྒྲིལ་ནས་སྤོད་ཁུའི་ནང་སྣུབ་ཙམ་བྱས་ཏེ་ཟོས་ལ། དེའི་རྗེས་ཁོས་ཤིང་
ཆང་ཏོག་ཙམ་ཞིག་འཐུངས་ནས་ཞོགས་ཟས་འཐུས་པ་བྱས། དམིགས་
བསལ་གྱི་གསོལ་སྟོན་སྐབས་དང༌། ཐེངས་ཤིག་ལ་ཏན་ཤིང་བག་ལེབ་ཡིད་
ཚིམ་པ་ཞིག་བཟས་ནས་འཆི་གྲབས་བྱས་པ་མ་གཏོགས། ཁོས་དེ་ལས་ལྷག་
པའི་ཞོགས་ཟས་ཤིག་ཡོད་པ་གཏན་ནས་མི་ཤེས། ཁི་ནོས་བཟས་ཚར་བ་
ན། ཝང་ནཱ་ཕྱིར་ཐབ་རྩར་ཡོང་ནས་མོ་རང་གི་ཞོགས་ཟས་བཟས། ཁོ་གཉིས་
ཀྱིས་ཕན་ཚུན་གཏམ་གླེང་ཐེངས་གཅིག་ལས་མ་བྱས། འོན་ཀྱང་། སྐད་ཆ་ནི་
མ་གཞི་ནས་གོམས་གཤིས་ཙམ་ཡིན་ན་དེའི་དགོས་པ་ཅི་ཡོད། ཁི་ནོས་
ཡིད་ཚིམ་པའི་དབུགས་རིང་ཞིག་བཏང་བ་དང་། དེ་ནི་ཁོ་གཉིས་ཀྱི་གཏམ་
གླེང་རེད།
ཉི་མས་ཁི་ནོའི་སྤྱིལ་བུ་དྲོན་པོར་སྒྱུར་བཞིན་ཡོད། སྤྱིལ་བུའི་གས་
སྲུབས་ནས་ཉི་འོད་རིང་པོར་ཐེན་ཡོད་ཅིང༌། ཉི་འོད་རིང་པོའི་ཁྲོད་ནས་
གཅིག་ཁོ་ཡོ་ཐི་ཐཱ་ཉལ་སའི་སྨྱུག་གཟེབ་དང༌། དེ་འདོགས་བྱེད་ཀྱི་ཐག་པའི་
ཐོག་ཏུ་ཕོག་ཡོད།
གཡོ་འགུལ་ཕྲ་མོ་ཞིག་གིས་ཁོ་གཉིས་ཀའི་མིག་ཟུང་སྨྱུག་གཟེབ་ཀྱི་
ཕྱོགས་སུ་ཐེན་པ་དང༌། ཁི་ནོ་དང་ཝང་ནཱ་གཉིས་ཀ་སོ་སོའི་ས་ལ་ཧྲེང་ངེར་
གྱུར། ཁང་པའི་ཐོག་ནས་མར་བྱིས་པ་འཇོག་སའི་སྨྱུག་གཟེབ་དཔྱང་བྱེད་ཀྱི་
ཐག་པའི་ངོས་ནས་སྡིག་པ་རྭ་ཙ་ཞིག་དལ་བུར་མར་བབ། ཁོའི་དུག་ཅན་གྱི་
རྔ་མ་རྒྱབ་ཏུ་དྲང་མོར་ནར་ནས་ཡོད་རུང༌། ཁོས་སྐད་ཅིག་ཉིད་ལ་དེ་ཡར་
ཕྱར་ཏེ་སྣུན་ཐུབ།
ཁི་ནོའི་དབུགས་ཀྱི་རྒྱུ་བས་སྣ་ཁུང་ནས་སུར་སྒྲ་བསྒྲགས་པས། ཁོས་ཁ་
གདངས་ནས་སུར་སྒྲའི་མཚམས་བཅད། དེ་ནས་ཁོའི་ངོ་གདོང་གི་ཧོན་ཐོར་
བའི་རྣམ་འགྱུར་དང་ལུས་ཀྱི་དམ་ཆ་དེ་མེད་པར་གྱུར། ཁོའི་སེམས་ཁོང་དུ་
གླུ་དབྱངས་གསར་པ་ཞིག་འཁོར་བ་དང༌། དེ་ནི་ཁོའི་ཁྱིམ་ཚང་ལ་གནོད་
སྐྱེལ་མཁན་གང་རུང་གི་དགྲ་བོའི་རོལ་དབྱངས་དང་། གདུག་རྩུབ་དང་
གསང་བ། ཉེན་ཁ་བཅས་ཀྱི་དབྱངས་རྟ་ལྡན་པའི་གདོན་འདྲེའི་གླུ་དབྱངས་
ཞིག་ཡིན་ཞིང་། དེའི་འོག་ནས་ཁྱིམ་ཚང་གི་གླུ་དབྱངས་ཉམ་ཐག་པའི་ངང་
གྲགས།
སྡིག་པ་རྭ་ཙ་དེ་ཡང་ཤ་དོད་པོའི་ངང་ནས་ཐག་པ་བརྒྱུད་དེ་མར་སྨྱུག་
གཟེབ་ཀྱི་ཕྱོགས་སུ་བབ། ཝང་ནཱས་སྒྲ་མེད་པའི་ངང་འདི་ལྟ་བུའི་གདོན་འདྲེ་
ལས་སྐྱོབ་བྱེད་ཀྱི་གནའ་བོའི་ཁ་འདོན་བཏོན་པ་མ་ཟད། དམ་པོར་བསྡམས་
པའི་སོ་བར་ནས་མཱ་རིའི་བསྟོད་པ་་ཤུབ་ཤུབ་ཏུ་བསྐྱོར།འོན་ཀྱང༌། ཁི་ནོ་
འགུལ་སོང༌། ཁོའི་ལུས་པོ་དལ་བུར་སྒྲ་ཅི་ཡང་མེད་པར་ཁང་པའི་ཕྲེད་དུ་རྒྱུ་
བ་དང་སྦྲགས། ལག་མཐིལ་ཡར་ས་ལ་བསྟན་པའི་ལག་པ་མདུན་དུ་བརྐྱངས་
ཤིང་མིག་གིས་གཡོ་བ་མེད་པར་སྡིག་པ་རྭ་ཙར་ཅེར། སྡིག་པ་རྭ་ཙའི་འོག
གི་སྨྱུག་གཟེབ་ནང་ཡོད་པའི་ཁོ་ཡོ་ཐི་ཐཱས་གད་མོ་བགད་དེ་ལག་པ་དེའི་
ཕྱོགས་སུ་ཡར་བརྐྱངས། ཁི་ནོ་ཧ་ལམ་སྡིག་པ་རྭ་ཙའི་འཁྲིས་སུ་འབྱོར་ནས་
ཉོབ་གྲབས་ཡོད་དུས། དེས་ཉེན་ཀ་ཚོར་ནས་འགྲོ་མཚམས་བཞག་པ་
དང༌། འཕག་ཐུང་ཕྲ་མོ་ཞིག་དང་ལྷན་དུ་རྔ་མ་རྒྱབ་ཏུ་ལངས་པ་དང༌། རྔ་རྩེའི་
ཚེར་སོ་གུག་གུག་ལ་འོད་འཕྲོ་བཞིན་ཡོད།
ཁི་ནོ་གཡོ་འགུལ་ཕྲ་མོ་ཙམ་ཡང་མེད་པར་ཧྲེང་ངེར་ལངས་ནས་
བསྡད། ཁོས་ཝང་ནཱས་གནའ་བོའི་འདོན་པ་ཤུབ་ཤུབ་ཏུ་སྐྱོར་བཞིན་པ་གོ་
ཐུབ་ལ། དགྲ་བོའི་གནོད་འཚེའི་རོལ་དབྱངས་ཀྱང་ཐོས་ཐུབ། སྡིག་པ་རྭ་ཙ་
འགུལ་སྐྱོད་མ་བྱས་བར་དུ་ཁོ་འགུལ་ཐབས་བྲལ་བ་དང༌། སྡིག་པ་རྭ་ཙས་
གཟབ་ནན་ངང་རང་ཉིད་ཀྱི་མགོ་ཐོག་ཏུ་ལྷུང་ལ་ཉེ་བའི་འཆི་བ་དེའི་ཡོང་
ཁུངས་བཙལ། ཁི་ནོའི་ལག་པ་ཤིན་ཏུ་དལ་བོ་དང་འཇམ་པོའི་ངང་མདུན་དུ་
བརྐྱངས། སྡིག་པ་རྭ་ཙའི་ཚེར་སོ་ཅན་གྱི་རྔ་མ་སྐད་ཅིག་ཉིད་ལ་གྱེན་དུ
ལངས། སྐད་ཅིག་དེར་གད་མོ་དགོད་བཞིན་པའི་ཁོ་ཡོ་ཐི་ཐཱས་ཐག་པ་བསྒུལ་
བ་དང་། སྡིག་པ་རྭ་ཙ་མར་ལྷུངས།
ཁི་ནོའི་ལག་པ་མྱུར་བར་བསྲིངས་ཏེ་སྡིག་པ་རྭ་ཙ་འཛིན་ཐབས་
བྱས། འོན་ཀྱང༌། དེ་ཁོའི་མཛུབ་མོར་མ་རེག་ཙམ་བྱས་ནས་ལྷུངས་པ་
དང་། བྱིས་པའི་ཕྲག་པའི་སྟེང་དུ་བབ་ནས་དུག་མདུང་བསྣུན། དེ་ནས་ཁི་
ནོས་སྡིགས་དམོད་དྲག་པོ་བྱེད་བཞིན་སྡིག་པ་རྭ་ཙ་དེ་མཛུབ་བར་དུ་བཟུང་
སྟེ་ལག་ནང་དུ་ཞིབ་ཞིབ་ཏུ་བཙིར་བ་མ་ཟད། ཐང་དུ་གཡུགས་ནས་ཁུ་ཚུར་
གྱིས་དྲག་ཏུ་བརྡུངས་པ་དང་། བུ་ཆུང་ཁོ་ཡོ་ཐི་ཐཱ་སྨྱུག་གཟེབ་ནང་ན་ཟུག་
གིས་ངུས། ཡིན་ན་ཡང༌། ཁི་ནོས་དགྲ་བོ་དེ་ཆག་དུམ་ཙམ་དང་ཐང་ཐོག་གི་
རླན་ཐིགས་ཙམ་མ་གྱུར་བར་དུ་ཁུ་ཚུར་དང་རྡོག་ཐོ་གཞུས། ཁོའི་སོ་རྣམས་
ཕྱིར་མངོན་ཞིང་མིག་ནང་དུ་ཞེ་སྡང་གིས་ཁེངས་ལ། རྣ་ལམ་དུ་དགྲ་བོའི་གླུ་
དབྱངས་དྲག་ཏུ་གྲགས།
ད་ནི་ཝང་ནས་བྱིས་པ་པང་དུ་བཟུང་ནས་ཡོད། མོས་མཐའ་ཟུར་ནས་
དམར་པོ་ཆགས་འགོ་ཚུགས་ཟིན་པའི་བུ་ག་དེ་རྙེད། མོས་མཆུ་ཏོ་བུ་གའི་
ཐོག་ཏུ་སྦྱར་ནས་ཤུགས་ཆེན་པོས་བཞིབ་སྟེ་མཆིལ་མ་ཕྱིར་འཕངས་པ་
དང༌། ཡང་བསྐྱར་འཇིབ་དུས་བུ་ཆུང་ཁོ་ཡོ་ཐི་ཐཱས་བརྒྱལ་ལ་ཁད་ཀྱི་ངུ་ཤར་
དྲག་པོ་བརྒྱབ།
ཁི་ནོས་འཚབ་འཚུབ་ངང་བསྒུགས་ཤིང༌། ཁོ་ཅི་བྱ་གཏོལ་མེད་དུ་གྱུར་
ནས་ལུས།
བྱིས་པའི་ངུ་ཤར་གྱིས་ཁྱིམ་མཚེས་རྣམས་བཀུག་སོང༌། ཁོ་ཚོ་སོ་སོའི
སྤྱིལ་བུ་ནས་ཆུ་བཞུར་བ་ལྟར་ཡོང་། ཁི་ནོའི་གཅེན་པོ་ཝང་ན-ཋོའ་མ་སི་
དང་ཁོའི་ཤ་རྒྱགས་པའི་ཆུང་མ་ཨ་ཕོ་ལོ་ནཱ། ད་དུང་ཁོ་གཉིས་ཀྱི་བྱིས་པ་
བཞི་པོ་སྒོ་མཚམས་སུ་འཚངས་ནས་ཡར་འཛུལ་ས་བཀག་པ་ན། ཁོ་ཚོའི་
རྒྱབ་ན་ཡོད་པ་གཞན་རྣམས་ཀྱིས་ནང་དུ་ཅི་བྱུང་ལྟ་ཐབས་བྱས་ལ། བུ་ཆུང་
ཞིག་རྐང་པ་གྲངས་མེད་ཀྱི་བར་ནས་ནུད་དེ་ནང་དུ་བལྟས། མདུན་དུ་ཡོད་པ་
ཚོས“སྡིག་པ་རྭ་ཙ་རེད། བྱིས་པར་སྡིག་པ་རྭ་ཙས་སོ་བརྒྱབ་འདུག”ཅེས་ཅི་
བྱུང་གི་གནས་ཚུལ་རྒྱབ་ཏུ་ལངས་པ་ཚོར་བརྒྱུད་སྐུར་བྱས།
ཝང་ནཱས་ཡུད་ཙམ་ལ་བུ་གར་འཇིབ་མཚམས་བཞག །བུ་ག་ཆུང་ཆུང་དེ་
སྔར་ལས་ཅུང་ཟད་ཆེ་རུ་ཕྱིན་པ་དང་། མོའི་འཇིབ་རྔུབ་ལ་བརྟེན་ནས་དེའི་ཁ་
ཟུར་དཀར་པོར་གྱུར་ཡོད། ཡིན་ན་ཡང༌། དམར་ཞིང་མཁྲེགས་པའི་སྐྲངས་
འབུར་དེ་བུ་གའི་མཐའ་འཁོར་ནས་ཇེ་ཆེར་གྱུར། མི་ཚང་མས་སྡིག་པ་རྭ་
ཙར་རྒྱུས་མངའ་ཡོད་དེ། སྡིག་པ་རྭ་ཙའི་སོ་ལས་མི་རྒན་པ་ཞིག་ལ་ན་ཚ་
ཚབས་ཆེན་འབྱུང་སྲིད། འོ  ྴ་ཀྱང་། དེའི་དུག་ལས་བྱིས་པ་ཞིག་འཆི་ཆོག
ཆོག་ཡོད། ཁོ་ཚོས་ཤེས་གསལ་ལྟར། ཐོག་མར་སྐྲངས་འབུར་དང༌། ཚ་
བ། མིད་པ་དམ་པོར་འགྱུར་བ་བཅས་ཡོང་ཞིང༌། དེ་ནས་ཕོ་བར་ཟུག་གཟེར་
ལང་བ་དང་། དེ་ནས་གལ་སྲིད་དུག་མང་ཙམ་ནང་དུ་ཕྱིན་ཡོད་ན་ཁོ་ཡོ་ཐི་ཐཱ
འཆི་ངེས། ཡིན་ན་ཡང༌། སོ་བཏབ་པའི་ན་ཟུག་མར་འཇགས་བཞིན་ཡོད་པ་
དང༌། ཁོ་ཡོ་ཐི་ཐཱའི་ངུ་ཤར་དྲག་པོ་དེ་འཁུན་སྒྲར་གྱུར།
ཁི་ནོ་རང་ཉིད་ཀྱི་ཉམ་ཆུང་ཞིང་ངང་རྒྱུད་རིང་བའི་ཆུང་མ་ཡི་ལྕགས་དང་
མཚུངས་པའི་བཟོད་བསྲན་ལ་ཡང་ཡང་ངོ་མཚར་སྐྱེ་མྱོང༌། ངག་ལ་ཉན་ཞིང་
གུས་ཞབས་ལྡན་པ་དང༌། ངང་རྒྱུད་རིང་ཞིང་སྤྲོ་སྣང་ལྡན་པའི་ཁོ་མོས་ངུ་
སྐད་ཙམ་ཡང་མེད་པར་སྐེད་པ་ཉག་ཉག་བྱས་ཏེ་བྱིས་པ་བཙའ་བའི་ཟུག་རྔུ་
བསྲན་ཐུབ་ལ། ཁོ་མོས་ངལ་དུབ་དང་བཀྲེས་ལྟོགས་ཧ་ལམ་ཁི་ནོ་རང་ཉིད་
ལས་ཀྱང་ལྷག་པ་སྲན་ནུས་ལ། གྲུ་ཆུང་གི་ནང་དུའང་ཁོ་མོ་ནི་སྐྱེས་པ་
སྟོབས་ཆེན་ཞིག་དང་ཁྱད་པར་མེད། ད་ནི་ཁོ་མོས་ཆེས་ཧ་ལས་པའི་ལས་
ཤིག་བྱས་སོང༌།
“སྨན་པ། སྨན་པ་འབོད་དུ་སོང་།” མོས་བཤད།
མོའི་སྐད་ཆ་དེ་རིབ་མའི་རྒྱབ་ཀྱི་སྒོ་རྭ་ཆུང་ཆུང་དུ་འཚངས་ནས་ལངས་
པའི་ཁྱིམ་མཚེས་ཚོའི་ཁྲོད་བརྒྱུད་སྐུར་བྱས་ཤིང་། ཁོ་ཚོས“ཝང་ནཱས་སྨན་
པ་འབོད་འདོད་འདུག”ཅེས་བསྐྱར་དུ་བཟླས། སྨན་པ་འབོད་འདོད་པ་ནི་ཅི་
འདྲའི་ཡིད་དུ་འོང་ཞིང་དྲན་དུ་རུང་བ་ཞིག་རེད་ཨང༌། ཁོ་གདན་འདྲེན་ཞུ་བ་
ནི་ངོ་མཚར་བའི་བྱ་བ་ཞིག་རེད་དེ། སྨན་པ་སྤྱིལ་བུའི་ཚོམ་བུ་དེའི་ཕྱོགས་
སུ་གཏན་ནས་ཕེབས་མྱོང་མེད། ཁོ་ལ་གྲོང་རྡལ་གྱི་རྡོ་ཁང་དང་ཞལ་འདམ་
གྱི་ཁང་པའི་ནང་བཞུགས་མཁན་གྱི་ཕྱུག་བདག་ཤིན་ཏུ་མང་པོ་ལྟ་སྐྱོང་བྱེད་
རྒྱུ་ཡོད་དུས། དེར་ཕེབས་དགོས་དོན་ཅི་ཞིག་ཡོད་ཨང༌།
“ཁོ་ཡོང་མི་སྲིད།” སྒོ་རྭའི་ནང་འཛོམས་པའི་མི་ཚོས་བཤད།
“ཁོ་ཡོང་མི་སྲིད།” སྒོ་ཁར་ལངས་པའི་མི་རྣམས་ཀྱིས་བཤད་པ་
དང༌། ཁི་ནོ་ལའང་བསམ་ཚུལ་དེ་རང་སྐྱེས།
“སྨན་པ་ཡོང་མི་སྲིད།” ཁི་ནོས་ཝང་ནཱ་ལ་བཤད།
མོས་ཁོ་ལ་ཡར་བལྟས་པ་དང༌། མོའི་མིག་ཟུང་ནི་སེང་གེ་མོ་ཞིག་གི་
མིག་ལྟར་འཁང་སེམས་ཀྱིས་གང་ཡོད། འདི་ནི་ཝང་ནཱའི་བྱིས་པ་ཐོག་མ་དེ་
ཡིན་པས། ཕལ་ཆེར་ཝང་ནཱའི་འཇིག་རྟེན་གྱི་ཡོད་ཚད་ཀྱང་ཡིན། ཁི་ནོས་
མོའི་ཆོད་སེམས་མཐོང་བ་དང༌། ཁོའི་མགོ་བོའི་ནང་དུ་འགྱུར་བ་མེད་པའི་
ཆོད་སེམས་ཀྱི་གདངས་དབྱངས་ལྡན་པའི་ཁྱིམ་ཚང་གི་གླུང་དབྱངས་དེ་
གྲགས།
“དེ་འདྲ་ཡིན་ན་ང་ཚོ་ཁོའི་སར་ཕར་འགྲོ” ཝང་ནཱས་སྨྲས་པ་དང༌། ལག་
པ་ཡ་གཅིག་གིས་མགོ་ཐོག་གི་མགོ་རས་སྔོ་ནག་དེ་བླངས་ཏེ་སྣེ་མོ་གཅིག་
འཁུན་སྒྲ་འབྱིན་བཞིན་པའི་བྱིས་པ་འཇོག་སའི་གུག་ལུང་ཞིག་བཟོས་
ཤིང༌། སྣེ་མོ་གཞན་དེ་བྱིས་པའི་མིག་ལ་ཉི་འོད་སྒྲིབ་བྱེད་དུ་བཟོས། སྒོ་
མཚམས་སུ་ལངས་པའི་མི་རྣམས་ཀྱིས་ཁོ་ཚོའི་རྒྱབ་ཏུ་ཡོད་པ་ཚོར་འབུད་
རྒྱག་བྱས་ཏེ་མོ་བར་ནས་འགྲོ་རུ་བཅུག་པ་དང༌།ཁི་རྣོ་མོའི་རྗེས་སུ་
འབྲངས། ཁོ་གཉིས་རྒྱ་སྒོ་ལས་ཐོན་ནས་འཁོར་ལོའི་རྒྱུ་ཤུལ་དོད་པའི་ལམ་
བུར་ཞུགས་ཤིང༌། ཁྱིམ་མཚེས་ཚོ་ཁོ་གཉིས་ཀྱི་རྗེས་སུ་འབྲངས།
གནས་ཚུལ་དེ་གྲོང་སྡེ་སྤྱིའི་དོན་རྐྱེན་ཞིག་ཏུ་གྱུར་སོང༌། ཁོ་ཚོས་ཡང
ཞིང་མྱུར་བའི་གོམ་པ་སྤོ་བཞིན་གྲོང་རྡལ་གྱི་ལྟེ་བར་སྟར་ཕྲེང་བསྒྲིགས་ནས་
བསྐྱོད། ཝང་ནཱ་དང་ཁི་ནོ་གཉིས་སྔོན་དང༌། ཁོ་གཉིས་ཀྱི་རྒྱབ་ཏུ་གཅེན་པོ་
ཝང་ནཱ-ཥོའ་མ་སི་དང་ཁོའི་ཆུང་མ་ཨ་ཕོ་ལོ་ནཱ་གཉིས་ཡོད་ཅིང་། དཀའ་
ཚེགས་ཆེ་བའི་གོམ་འགྲོས་ལ་བརྟེན་ནས་ཨ་ཕོ་ལོ་ནཱའི་ཕོ་བ་ཆེན་པོ་དེ་ལྷུག་
ལྷུག་ཏུ་གཡོ་བཞིན་མཆིས། དེའི་རྗེས་སུ་ཁྱིམ་མཚེས་ཐམས་ཅད་འགྲོ་
བཞིན་ཡོད་ལ། བྱིས་པ་རྣམས་ཁོ་ཚོའི་གཞོགས་གཉིས་ནས་རྒྱུགས། ཉི་མ་
སེར་པོས་ཁོ་ཚོའི་གྲིབ་གཟུགས་ནག་པོ་མདུན་དུ་འཕངས་ཡོད་པས། ཁོ་
ཚོས་ཏག་ཏག་རང་ཉིད་ཀྱི་གྲིབ་གཟུགས་ཐོག་ཏུ་གོམ་པ་སྤོ་བཞིན་བསྐྱོད།
ཁོ་ཚོ་སྤྱིལ་བུའི་མཚམས་ཆད་དེ་རྡོ་དང་འདམ་ལས་གྲུབ་པའི་གྲོང་ཁྱེར་
གྱི་འགོ་འཛུགས་སའི་གནས་སུ་འབྱོར། དེ་ནི་ཕྱི་གདུག་རྩུབ་ཀྱི་གྱང་ལས་
གྲུབ་ཅིང་ནང་དུ་བསིལ་འཇམ་གྱི་ལྡུམ་རྭ་ལྡན་པའི་གྲོང་ཁྱེར་ཞིག་རེད་
ལ། ལྡུམ་རྭའི་ནང་དུ་ཆུ་ཕྲན་རྩེན་པ་དང༌། འདབ་མ་དཀར་པོ་དང་དམར་
སྨུག །མུ་མེན་ལྡན་པའི་གྱང་འཁྱུད་མེ་ཏོག་གིས་གྱང་ངོས་བཀབ་ནས་
འདུག །ཁོ་ཚོས་ལྐོག་གྱུར་གི་ལྡུམ་རྭ་དེ་དག་ལས་རླུང་ཙིའི་ནང་བཙུད་པའི་
བྱིའུའི་སྐད་སྙན་ཐོས་ལ། དེ་བཞིན་རྡོ་གཅལ་ཚ་བོའི་སྟེང་དུ་བསིལ་འཇམ་གྱི་
ཆུ་འབབ་པའི་ཤག་སྒྲ་ཡང་ཐོས་ཐུབ། མི་ཚོགས་ཀྱི་སྟར་ཕྲེང་དེས་ཉི་འོད་
ཆེས་ཆེར་འཕྲོས་པའི་སྲང་མདོ་འཕྲེད་དུ་གཤགས་ཤིང་ལྷ་ཁང་གི་མདུན་
ནས་ཕྱིན། ད་ནི་མི་ཚོགས་ཇེ་ཆེར་གྱུར་ཡོད་པ་དང༌། གྲོང་མཐའ་ནས་
གསར་དུ་འབྱོར་མཁན་ཚོ་ལ་བྱིས་པར་སྡིག་པ་རྭ་ཙས་སོ་བརྒྱབ་ཡོད་ཚུལ་
དང༌། ཨ་ཕ་དང་ཨ་མ་གཉིས་ཀྱིས་ཁོ་སྨན་པ་བསྟེན་དུ་འཁྱེར་བཞིན་པའི་
གནས་ཚུལ་ཤུབ་ཤུབ་ཏུ་བརྒྱུད་སྐུར་བྱས།
གསར་དུ་འབྱོར་བ་ཚོ་དང༌།ལྷག་པར་དུ་ལྷ་ཁང་མདུན་གྱི་དཔལ་འབྱོར་
དཔྱད་ཞིབ་ལ་བྱང་བའི་སྤྲང་པོ་རྣམས་ཀྱིས་མྱུར་བར་ཝང་ནཱའི་མགོ་རས་
སྔོན་པོར་བལྟས་ནས་མོའི་མགོ་རས་ཀྱི་རལ་ཧྲུལ་དང་བུ་ག་རྣམས་མཐོང་བ་
མ་ཟད། མོའི་སྐྲ་སྡོམ་ལྗང་ཁུའི་སྤུས་ཚད་བརྟགས་ནས་གོང་ཚད་བརྒྱབ་
ལ། ཁི་ནོའི་ཀམ་པ་ལིང་གི་ལོ་ཚད་དང༌། ཁོའི་གྱོན་ཆས་དག་ཐེངས་སྟོང་ལ་
འཁྲུད་བཤལ་བྱས་ཡོད་པའི་གནས་ཚུལ་དེའང་རྟོགས་པས། ཁོ་ཚོས་ཁོ་
གཉིས་མར་དབུལ་པོའི་གྲལ་དུ་བཞག་པ་དང༌། གནས་ཚུལ་ཅི་འདྲ་ཞིག
ལྷགས་སྲིད་པར་ལྟ་བའི་ཆེད་མི་ཚོགས་དང་ལྷན་དུ་ཕྱིན། ངོ་མ་ལྷ་ཁང་
མདུན་གྱི་སྤྲང་པོ་བཞི་པོས་གྲོང་རྡལ་ནང་གི་གནས་ཚུལ་ཡོད་ཚད་མཐའ་
དག་རྟོགས་ཡོད། ན་ཆུང་བུད་མེད་རྣམས་ལྷ་ཁང་ལ་བཤགས་པ་འབུལ་དུ་
འགྲོ་སྐབས། ཁོ་ཚོ་ནི་དེ་དག་གི་རྣམ་འགྱུར་རྟོག་མཁན་གྱི་སློབ་མ་ཡིན་
ལ། དེ་ནས་ཁོ་ཚོས་བུད་མེད་རྣམས་ལྷ་ཁང་ནས་ཕྱིར་ཐོན་པ་མཐོང་བ་
དང༌། ཁོ་ཚོའི་སྡིག་ཉེས་ཀྱི་ངོ་བོ་ཅི་ཡིན་རྟོགས་ཐུབ། ཁོ་ཚོས་དཀྲོག་གཏམ་
ཆུང་ཙག་ཐམས་ཅད་ཤེས་པའི་ཐོག །ནག་ཉེས་ཚབས་ཆེན་འགའ་ཡང་ཤེས་
ཡོད། ཁོ་ཚོ་སོ་སོའི་ལས་ཀའི་གནས་ཏེ་ལྷ་ཁང་གི་གྲིབ་མའི་འོག་ཏུ་ཉལ་
ཡོད་སྟབས། སྐྱེ་བོ་སུ་གཅིག་ཀྱང་ཁོ་ཚོའི་ཤེས་རྟོགས་མེད་པར་ལྷ་ཁང་དུ་
སེམས་གསོའི་ཆེད་དུ་འགྲོ་ཐབས་བྲལ་ཡོད། དེ་བཞིན་ཁོ་ཚོས་སྨན་པའང་
ཤེས་ཏེ། ཁོའི་རྨོངས་པ་དང༌། ཁོའི་གདུག་རྩུབ། ཁོའི་བརྣབ་སེམས། ཁོའི་ཟ་
འདོད། ཁོའི་སྡིག་ཉེས་རྣམས་ཤེས་ཡོད། ཁོ་ཚོས་ཁོའི་ཁྱད་མཚར་བའི་
མངལ་འབྱིན་པའི་ཐབས་ལམ་རྣམས་ཤེས་ཡོད་ལ། ཁོས་ཤིན་ཏུ་བསྲི་
ཚགས་ངང་སྦྱིན་པར་བཏང་བའི་ལྕགས་སྒོར་དམར་སྨུག་ཆུང་ཆུང་རྣམས་
ལའང་རྒྱུས་མངའ་ཡོད། ཁོ་ཚོས་ད་དུང་ཁོའི་ནད་པའི་ཕུང་པོ་རྣམས་ལྷ་ཁང་
དུ་འཁྱེར་བའང་མཐོང་གི་ཡོད། ཞོགས་པ་སྔ་པོའི་མཆོད་འབུལ་ཚར་ནས་
ཡོང་སྒོ་ཞན་སྟབས། རིགས་མཐུན་སྤུན་ཟླ་ཚོའི་སྐོར་གྱི་ཡང་དག་པའི་ཤེས་
རྟོགས་ལ་རྒྱུན་ཆད་མེད་པར་འཚོལ་རྟོག་བྱེད་མཁན་ཁོ་ཚོའང་མི་ཚོགས་ཀྱི་
རྗེས་སུ་འབྲངས་ཤིང༌། ལེ་ལོ་ཆེ་ཞིང་ཤ་རྒྱགས་པའི་སྨན་པས་སྡིག་རྭས་སོ་
བརྒྱབ་པའི་བྱིས་པ་ཉམ་ཐག་དེར་ཅི་ཞིག་བྱ་སྲིད་པར་ལྟ་རུ་ཕྱིན།
མཇུག་མཐར་གོམ་ཆུང་སྤོས་ཏེ་མྱུར་བར་རྒྱུག་བཞིན་པའི་མི་ཚོགས་དེ་
སྨན་པའི་གཟིམ་ཁང་གི་རྒྱ་སྒོ་ཆེན་པོའི་མདུན་དུ་འབྱོར། ཁོ་ཚོས་ཆུ་ཡི་ཤག་
སྒྲ་དང༌། རླུང་ཙིའི་ནང་བཙུད་པའི་བྱིའུའི་སྐད་སྙན། ཕྱགས་མ་རིང་པོས་རྡོ་
གཅལ་འཕྱག་པའི་སག་སྒྲ་བཅས་ཐོས་ཐུབ་པ་མ་ཟད། སྨན་པའི་ཁང་པ་ནས་
སྤུས་ཀ་ལེགས་པའི་ཕག་ཤ་སྐམ་པོ་རྔོ་བཞིན་པའི་དྲི་ཞིམ་ཡང་ཚོར།
ཁི་ནོ་སྐད་ཅིག་ཙམ་ལ་ཐེ་ཚོམ་གྱི་དྲ་བར་ཚུད་སོང༌། སྨན་པ་འདི་ཁོའི་མི
རིགས་ཀྱི་སྤུན་ཟླ་མ་ཡིན། སྨན་པ་འདི་ལོ་ངོ་བཞི་བརྒྱར་ཉེ་བའི་རིང་ཁི་ནོའི་
མི་རིགས་ལ་རྡུང་རྡེག་འཕྲོག་བཅོམ་དང༌། བཀྲེས་སྐོམ་མནར་གཅོད། ཞེ་
ནད་ཁོག་འཛིན་བྱེད་མཁན་གྱི་མི་རིགས་ཤིག་ལ་གཏོགས་ཤིང༌། མི་རིགས་
དེས་ཁི་ནོའི་མི་རིགས་ལ་འཇིགས་སྣང་ཡང་སློང་གི་ཡོད། དེ་བས་ཉམ་ཐག་
པའི་ཁོ་ཚོ་གུས་གུས་ཞུམ་ཞུམ་ངང་སྒོ་ཆེན་གྱི་འཁྲིས་སུ་བཅར། མི་རིགས་
འདིའི་མི་ཞིག་གི་ཉེ་སར་བཅར་བའི་སྐབས་སུ་རྟག་ཏུ་ཡོང་བ་ལྟར། ཁི་ནོ་ལ་
ཉམ་ཆུང་ནུས་མེད་དང༌། འཇིགས་སྣང༌། ཁོང་ཁྲོ་བཅས་ཅིག་ཅར་དུ་
སྐྱེས། སྡང་སེམས་དང་བྲེད་སེམས་གཉིས་ལྷན་དུ་ལངས། ངོ་མ་ཁོ་ལ་
མཚོན་ན། སྨན་པ་གསོད་རྒྱུ་དེ་ཁོ་ལ་སྐད་ཆ་ལབ་པ་ལས་སླ་བ་ཡོད་དེ། རྒྱུ་
མཚན་ནི་སྨན་པའི་མི་རིགས་ཡོངས་ཀྱིས་ཁི་ནོའི་མི་རིགས་ཡོངས་ལ་དུད་
འགྲོ་ལྟར་བརྩིས་ནས་གཏམ་སྨྲ་བས་ཡིན། ཁི་ནོས་ལག་གཡས་པ་ཡར་རྒྱ་
སྒོ་རྡུང་སྤྱད་ཀྱི་ལྕགས་ལུང་ཕྱོགས་སུ་བཀྱགས་པ་ན། ཁོའི་ཁོག་ཏུ་སྡང་
སེམས་ཇེ་ཆེར་གྱུར་བ་དང༌། རྣ་བར་དགྲ་བོའི་རོལ་དབྱངས་དྲག་ཏུ་གྲགས་
ཤིང་མཆུ་ཏོ་སོ་ལ་དམ་དུ་སྦྱར། འོན་ཀྱང༌། ཁོས་ཞྭ་མོ་འཕུད་ཆེད་ལག་
གཡོན་པ་ཡར་བརྐྱངས་པ་དང༌། རྒྱ་སྒོའི་ངོས་སུ་ལྕགས་ལུང་ཐྲོག་ཐོག་ཏུ
བརྡབས། ཁི་ནོས་ཞྭ་མོ་ཕུད་དེ་ལངས་ནས་བསྒུགས། ཁོ་ཡོ་ཐི་ཐཱས་ཝང་
ནཱའི་པང་དུ་འཁུན་སྒྲ་གཉོམ་པོ་བཏོན་པ་དང་མོས་ཁོ་ལ་ངག་འཇམ་པོས་
གཏམ་བཤད། མི་ཚོགས་རྣམས་ཀྱིས་མཐོང་ཐོས་ལེགས་པོ་ཡོང་ཆེད་ཇེ་
ཉེར་རུབ།
ཡུད་ཙམ་གྱི་རྗེས་སུ་རྒྱ་སྒོ་ཆེན་པོ་དེ་སོར་འགའ་ཤས་ཤིག་བྱེ་བ་
དང༌། སྒོ་སྲུབས་ནས་ཁི་ནོས་ལྡུམ་རྭའི་བསིལ་འཇམ་གྱི་སྔོ་ལྗང་དང་ཤག་
ཤག་ཏུ་འབབ་པའི་འཐོར་ཆུ་ཆུང་ཆུང་དེ་མཐོང་ཐུབ། སྒོ་སྲུབས་ནས་མར་ཁོ་
ལ་ལྟ་མཁན་དེ་ནི་ཁོའི་མི་རིགས་ཀྱི་མི་གཅིག་རེད། ཁི་ནོས་ཡུལ་སྐད་རྙིང་
པའི་ཐོག་ནས་ཁོ་ལ་སྐད་ཆ་བཤད། ཁོས“ངའི་བུ་ཆུང་ཐོག་མ་ལ་སྡིག་རྭས་
སོ་བརྒྱབ་ནས་དུག་ཕོག་སོང༌། ཁོ་ལ་ལྷ་རྗེའི་’སྨན་བཅོས་དགོས་
འདུག"ཅེས་སྨྲས།
རྒྱ་སྒོ་ཕྲན་ཙམ་མར་བརྒྱབ་པ་དང་། གཡོག་པོ་དེས་ཡུལ་སྐད་རྙིང་པའི་
གཏམ་གླེང་བྱས་པར་ལན་མ་བྱས། ཁོས“ཏོག་ཙམ་སྒུགས་དང་།ང་སོང་
ནས་ཡར་ཞུ་བྱ་ཡོང”ཞེས་བཤད་པ་དང་། རྒྱ་སྒོ་བརྒྱབ་ནས་གཏན་བུ་ཕྱིར་
བརྒྱུས། བཀྲག་མདངས་རབ་ཏུ་འཚེར་བའི་ཉི་འོད་ཀྱིས་མི་ཚོགས་ཀྱི་རྡོག་
པོར་གྱུར་བའི་གྲིབ་གཟུགས་གྱང་དཀར་པོའི་ངོས་སུ་ནག་ཡོར་རེར་འཕངས་
ཡོད།
སྨན་པ་ཉལ་ཁང་གྱི་ཉལ་ཁྲི་མཐོན་པོའི་སྟེང་དུ་སྟོད་ལང་བྱས་ནས་བསྡད་
ཡོད། ཁོས་ཆུ་རིས་ལྡན་པའི་གོས་ཆེན་དམར་པོའི་ཁྱིམ་གོས་ºཤིག་གྱོན་
འདུག་པ་དེ་ནི་ཕཱ་རེ་སི་ནས་ཁྱེར་ཡོང་བ་ཞིག་ཡིན་ལ། ད་ལྟ་སྒྲོག་གུ་
བསྒྲོགས་ན་བྲང་ཁ་ནས་ཅུང་དམ་ཤིག་ཤིག་ཆགས་ཡོད། ཁོའི་པང་དུ་བཟུང་
བའི་དངུལ་གྱི་སྡེར་གཞོང་ཐོག་ཅོག་ལེ་ཊི་“ཞུན་མ་བླུགས་པའི་དངུལ་བུམ་
དང༌། སྒོང་ཤུན་ལྟར་སྲབ་པའི་དཀར་ཡོལ་ཤིན་ཏུ་ཆུང་ཆུང་ཞིག་བཞག་ཡོད་
ཅིང༌། དཀར་ཡོལ་ཤིན་ཏུ་སྙིང་རྗེ་ཞིང་ཆུང་བས། ཁོའི་ལག་པ་ཆེན་པོས་དེ་
ཡར་འདེགས་སྐབས་དང༌། ཁོས་མཛུབ་མོ་གཞན་གསུམ་པོ་ཐར་ཐར་དུ་
བརྐྱངས་ནས་ཐེ་ཇུས་མེད་པ་བཟོས་ཏེ་མཐེབ་ཆེན་དང་གོང་མཛུབ་ཀྱི་རྩེ་
མོས་དེ་ཡར་ལེན་དུས་ཧ་ཅང་ཁྱད་མཚར་བོ་དང་མི་བདེ་བ་ཞིག་སྣང་། ཁོའི་
མིག་ཟུང་ནི་སྐྱི་ལྤགས་ཅུང་འབུར་ཞིང་ལུག་པའི་མིག་ཕོར་ནང་ངལ་གསོ་བ་
ལྟར་མཆིས་ལ། ཁ་ནི་འདོད་བློ་མ་ཚིམ་པའི་ངང་མར་ལུག་ནས་ཡོད། ཁོ་
རང་ཧ་ཅང་རྒྱགས་པ་ཆགས་བཞིན་པའི་ཁར། མིད་པར་རྒྱས་པའི་ཚིལ་ལ་
བརྟེན་ནས་སྐད་འཛེར་འཛེར་དུ་གྱུར་ཡོད། ཁོའི་གམ་གྱི་ཅོག་ཙེའི་ཐོག་ཏུ་རྒྱ་
རྔ་ཆུང་ཆུང་ཞིག་དང་ཐ་མག་ཕོར་པ་གང་བཞག་ཡོད། ཉལ་ཁང་ནང་གི་ཁྱིམ་
ཆས་རྣམས་ནག་ཅིང་ལྗིད་ལ་སྐྱོ་སྣང་དོད་པོ་ཞིག་རེད། ཉལ་ཁང་ནང་གི་པར་
རིས་རྣམས་ནི་ཆོས་ཕྱོགས་ཀྱི་པར་རིས་ཞེ་ཅིག་ཡིན་ཏེ། ཐ་ན་ཁོའི་ཆུང་མ་
འདས་མོའི་ཚོན་ཁྲ་ཅན་གྱི་པར་རིས་ཆེན་པོ་དེའང་མོ་རང་ལྷ་ཡུལ་དུ་ཡོད་
པའི་པར་རིས་ཤིག་རེད། སྔོན་གྱི་དུས་ཡུན་ཐུང་ངུ་ཞིག་ལ་སྨན་པ་ཁོ་རང་
ཉིད་ཀྱིས་ཡང་དག་པར་མཐོང་བའི་འཇིག་རྟེན་ཞིག་གི་ཆ་ཤས་སུ་འགྱུར་
མྱོང་བ་དང༌། དུས་དེ་ནས་བཟུང་ཁོའི་མི་ཚེ་ཧྲིལ་པོ་ཧྥ་རན་སི་ཕྱིར་དྲིན
དང༌། སླར་ཧྥ་རན་སི་ལ་ལོག་པའི་རེ་འདོད་ཀྱིས་བསྐྱལ་ཡོད། ཁོས“དེ་ནི་
སྔོན་ཐོན་གྱི་འཚོ་བ་རེད”ཅེས་ཟེར་བ་དང་། དེའི་གོ་དོན་ནི་ཁོས་ཡོང་འབབ་
ཆུང་ངུ་ཞིག་ལ་བརྟེན་ནས་ཟུར་བསྟེན་ཆུང་མ་ཉར་ཐུབ་པའི་ཐོག །ཟ་ཁང་
ནས་ཀྱང་ཟ་མ་ཟ་ཐུབ་པ་ལ་ཟེར་བ་རེད། ཁོས་སླར་ཡང་ཅོག་ལེ་ཊི་ཞུན་མ་
ཕོར་པ་གང་བླུགས་ཤིང་། མཛུབ་མོས་ཞིམ་མངར་གྱི་ཏན་ཤིང་བག་ལེབ་
བཅག །རྒྱ་སྒོ་ནས་ཡོང་བའི་གཡོག་པོ་དེ་བྱེ་ནས་ཡོད་པའི་སྒོའི་མཚམས་སུ་
འབྱོར་བ་དང༌། སྦྱིན་བདག་གིས་དོ་སྣང་ཡོང་སླད་ལངས་ནས་བསྒུགས།
“ཅི་རེད།” སྨན་པས་དྲིས།
“བྱིས་པ་ཁུར་བའི་གདོད་མའི་མི་ཉམ་ཐག་ཅིག་འབྱོར་འདུག །ཁོས་བྱིས
པར་སྡིག་རྭས་སོ་བརྒྱབ་སོང་ཟེར།”
སྨན་པས་ཁོག་གི་ཁོང་ཁྲོ་ཡར་ལང་དུ་མ་བཅུག་གོང་ལ་ཕོར་པ་དལ་བུར་
མར་བཞག་
“ང་ལ་གདོད་མའི་མི་ཉམ་ཐག་ཚོར་འབུས་སོ་བརྒྱབ་པ་བཅོས་རྒྱུ་ལས་
ལྷག་པ་ཅི་ཡང་མི་འདུག་གམ། ང་མིའི་སྨན་པ་ཡིན་པ་ལས་སྲོག་ཆགས་ཀྱི
སྨན་པ་མིན།”
“ལགས་སོ། སྦྱིན་བདག་ལགས།” གཡོག་པོས་ཞུས།
“ཁོ་ལ་སྒོར་མོ་ཨེ་འདུག།ཡོད་རྒྱུ་མ་རེད། ཁོ་ཚོར་སྒོར་མོ་ཡོད་དུས་
ཤིག་གཏན་ནས་མེད། འཇིག་རྟེན་འདིར་ང་གཅིག་པུས་རིན་འབབ་མེད་པར་
ལས་ཀ་བྱེད་དགོས་པས། ང་རང་དེར་སུན་གྱི་འདུག །ཁོ་ལ་སྒོར་མོ་ཨེ་
འདུག་ལྟོས་ཤོག” སྨན་པས་བཀའ་ཕབ། གཡོག་པོས་རྒྱ་སྒོ་ཕྲན་ཙམ་ཕྱེ་
ནས་ཕྱི་རུ་བསྒུགས་པའི་མི་ཚོགས་ལ་བལྟས་པ་དང་། ད་ཐེངས་ཁོས་ཡུལ་
སྐད་རྙིང་པའི་ཐོག་ནས་གཏམ་སྨྲས།
“ཁྱོད་ལ་སྨན་ཡོན་ཨེ་ཡོད།’
ད་ནི་ཁི་ནོས་ཀམ་པ་ལིང་གི་འོག་གི་གསང་བའི་གནས་ཤིག་ལ་སྦར་
ཉུལ་བྱས་ཏེ་ལྟེབས་ཚིགས་མང་པོ་བརྒྱབ་པའི་ཤོག་ཐུམ་ཞིག་ཕྱིར་
བཏོན། ཁོས་ཤོག་ཐུམ་དེའི་ལྟེབས་ཚིགས་རེ་རེ་བཞིན་མར་བཤིག་པ་
ན། མཇུག་མཐར་བཟོ་དབྱིབས་ཤོར་བའི་་ཕྲ་མོ་བརྒྱད་མིག་ལམ་དུ་
མངོན་པ་དང༌། དེ་དག་ནི་ཁ་ཤའི་རྨ་འབྲུམ་ཆུང་ངུ་ལྟར་སྐྱ་ཤིང་མདོག་ཉེས་
ལེབ་ལེབ་ཏུ་གྱུར་ནས་ཕལ་ཆེར་རིན་ཐང་ཅི་ཡང་མེད་པ་ཞིག་པ་མ་ཟད།
རེད། གཡོག་པོས་ཤོག་ཐུམ་དེ་བླངས་ནས་སླར་ཡང་རྒྱ་སྒོ་བརྒྱབ། འོན་
ཀྱང་། ད་ཐེངས་ཁོ་ཡུན་རིང་མ་འགོར་བར་ཕྱིར་ཡོང༌། ཁོས་རྒྱ་སྒོ་ཤོག་ཐུམ
ཤོང་ཙམ་བར་ཕྱེ་ནས་དེ་ཕྱིར་སྤྲད།
“སྨན་པ་ཕྱི་ལ་ཕེབས་སོང་།” ཁོས་ཁི་ནོ་ལ་བཤད། “ཁོང་ཛ་དྲག་གི་
གནས་སྟངས་ལ་བོས་སོང་།” དེ་ནས་ཁོས་ངོ་ཚའི་དབང་གིས་མགྱོགས་
མྱུར་རྒྱ་སྒོ་ཕྱིར་བརྒྱབ།
ད་ནི་ངོ་ཚའི་རླབས་རིས་ཤིག་མི་ཚོགས་ཀྱི་སྟར་ཕྲེང་ཧྲིལ་པོའི་ཁྲོད་དུ་
གཡོས་པ་དང༌། ཁོ་ཚོ་རྒྱང་དུ་ཐོར། ཁི་ནོས་མི་ཚོགས་ཀྱི་མདུན་ནས་ངོ་ཚ་
ཉོས་པའི་རྣམ་པ་དེ་མིག་ལམ་དུ་མི་མངོན་བའི་ཆེད། སྤྲང་པོ་རྣམས་ཕྱིར་ལྷ་
ཁང་གི་རྡོ་བཀྱག་ཏུ་ལོག་ཅིང༌། རྗེས་སུ་ཡོང་མཁན་རྣམས་གནས་གཞན་དུ་
ཆས་པ་དང༌། ཁྱིམ་མཚེས་རྣམས་ཁ་གྱེས་ཏེ་བུད།
དུས་ཡུན་ཤིན་ཏུ་རིང་པོ་ཞིག་ལ་ཁི་ནོ་རྒྱ་སྒོའི་མདུན་དུ་ཝང་ནཱ་དང་ལྷན་
དུ་ལངས་ནས་བསྡད། ཁོས་ག་ལེར་རང་ཉིད་ཀྱི་གུས་ཞུའི་ཞྭ་མོ་དེ་མགོ་ལ་
གྱོན་ཞིང༌། དེ་ནས་གློ་བུར་དུ་ཉེན་བརྡ་མེད་པར་རྒྱ་སྒོ་ལ་ཁུ་ཚུར་ཤུགས་
དྲག་ཅིག་གཞུས། ཁོས་ཧ་ལས་པའི་ངང་མར་རང་ཉིད་ཀྱི་ཁ་གཤགས་པའི་
སོར་ཚིགས་དང་། མཛུབ་བར་ནས་བཞུར་བའི་ཁྲག་དམར་ལ་བལྟས་སོ། །

གཉིས་པ།

གྲོང་རྡལ་དེ་རྒྱ་ཆེ་བའི་གཙང་ཆུའི་འབབ་ཁར་ཆགས་ཡོད་ཅིང་། འདམ་
སེར་བྱུགས་པའི་ཁང་བརྩེགས་རྙིང་པ་རྣམས་མཚོ་ངོགས་སུ་འབྱར་ནས་
ཡོད། མཚོ་ངོགས་སུ་ནེ་ཡཱ་རིས་ཏཱ་”ནས་ཡོང་བའི་གྲུ་ཆུང་དཀར་པོ་དང
སྔོན་པོ་རྣམས་བཏགས་ནས་ཡོད་ལ། གྲུ་ཆུང་དེ་དག་འབུ་སྐོགས་ལྟར་
མཁྲེགས་ཤིང་ཆུ་ཁོག་པའི་འདམ་རྩི་ལ་བརྟེན་ནས་མི་རབས་ནས་མི་རབས་
ལ་རྒྱུན་འཛིན་བྱས་པ་ཡིན་ཞིང༌། དེ་ནི་ཉ་པའི་མི་རིགས་ཀྱི་ཐུན་མིན་ཤེས་
རྟོགས་ལག་རྩལ་ཞིག་ཡིན། ངོ་མ་གྲུ་ཆུང་དེ་དག་ནི་མཐོ་ཞིང་བརྗིད་ཉམས་
དོད་ལ། རིམ་གྱིས་གུག་ཅིང་འཁོར་བའི་རྒྱབ་མདུན་ལྡན་པ་མ་ཟད། སྲ་
མཁྲེགས་ཀྱི་གྲུ་སྐེད་ལ་གྲུ་གཡོར་ཟུར་གསུམ་ཆུང་ངུ་ཞིག་འགེལ་བྱེད་ཀྱི་
དར་ཤིང་འཛུགས་སའང་ཡོད།
མཚོ་ངོགས་ནི་བྱེ་མ་སེར་པོས་གྲུབ་ཀྱང༌། ཆུ་ཟུར་དུ་ཆུ་འབུའི་ཤུན་
སྐོགས་ཆག་ཧྲུག་དང་ཆུ་བལ་”གྱིས་ཟིན་ཡོད། བྱེ་མའི་ཁུང་བུའི་ནང་འཛུལ་
བའི་སྡིག་སྲིན་ཚོས་ཙེར་ཙེར་གྱི་བསྒྲོག་བཞིན་མཆིལ་མའི་ལྦུ་བ་འདོན་པ་
དང༌། སྡིག་སྲིན་དམར་པོ་རྣམས་གཏིང་ཐུང་བའི་ཆུ་ནང་གི་རྡོ་ཧྲུག་དང་བྱེ་
མའི་གསེང་གི་ཁང་ཆུང་ནས་ཡར་འཛུལ་མར་དོན་བྱེད་ཀྱིན་མཆིས། མཚོ་
ཡི་ཞབས་ལ་ཕར་རྐྱལ་ཚུར་རྐྱལ་དང༌། ཡར་ནུད་མར་ནུད་བྱེད་པའི་སེམས་
ཅན་དང༌། དེ་བཞིན་སྐྱེ་འཚར་ཡོང་བཞིན་པའི་《རྩྭ་དང་རྩི་ཤིང་གིས་ཁེངས་
ཡོད། མཚོ་བལ་སྨུག་པོ་རྣམས་ཆུ་ཡི་རླབས་རྒྱུན་འཇམ་པོའི་ཁྲོད་དལ༵་གྱིས་
གཡོ་ལ། མཚོ་ཞབས་ཀྱི་རྩྭ་ལྗང་དག་ཡོམ་ཡོམ་དུ་འགུལ་བ་དང༌། དེ་དག་
གི་གཞུང་རྟའི་ངོས་སུ་མཚོ་རྟ་ཆུང་ཆུང་རྣམས་འབྱར་ཞིང་། རྩ་བའི་
མཚམས་སུ་ལུས་ལ་ཁྲ་ཐིག་ལྡན་པའི་མཚོ་ཉ་དུག་ཅན་དག་གཞའ་ནས་ཡོད་
པ་མ་ཟད། ད་དུང་རྐྱལ་ལ་བྱང་ཞིང་ཚོན་མདོག་བཀྲ་བའི་སྡིག་སྲིན་རྣམས་
མཚོ་ཉ་དེ་དག་གི་སྟེང་ནས་ཕར་རྒྱུ་ཚུར་རྒྱུ་བྱེད།
བཀྲེས་ལྟོགས་ཀྱིས་མནར་བའི་གྲོང་རྡལ་གྱི་ཁྱི་དང་ཕག་པ་དག་གིས
མཚོ་རླབས་ཀྱིས་གཡུགས་པའི་ཉ་རོའམ། མཚོ་བྱའི་རོ་རེ་ཨེ་རག་ཆེད་
མཚོ་ངོགས་སུ་བར་མཚམས་མེད་པར་འཚོལ་ཞིབ་བྱེད་ཀྱིན་ཡོད།
ད་ལྟ་ཞོགས་པ་སྔ་པོ་ཡིན་ཡང་སྨིག་རྒྱུ་རབ་རིབ་ཅིག་ལངས་ཚར་ཡོད
ལ། མཚོ་ཁུག་ཡོངས་སུ་དངོས་པོ་འགའ་ཤས་ཇེ་ཆེར་གཏོང་ཞིང་ཡང་
འགའ་ཤས་སྒྲིབ་བྱེད་ཀྱི་མཁའ་དབུགས་ངེས་བརྟན་བྲལ་བ་ཞིག་གིས་ཁྱབ་
ཡོད་པས། མིག་ལམ་དུ་མངོན་པ་ཡོད་ཚད་དངོས་གནས་མ་ཡིན་ལ། མཐོང་
སྣང་ལའང་ཡིད་རྟོན་བྱེད་ཐབས་བྲལ། དེར་བརྟེན་མཚོ་དང་སྐམ་ས་གཉིས་
ལ་རྨི་ལམ་ཞིག་གི་རབ་རིབ་དང་གསལ་ཆ་ལྡན་ཡོད། རྒྱུ་མཚན་འདིའི་
དབང་གིས་མཚོ་ཁུག་གི་མི་དམངས་ཚོས་འཇིག་རྟེན་ལས་འདས་པའི་ཆོས་
དང་འཆར་སྒོ་ལ་ཡིད་རྟོན་བྱེད་ཀྱང༌། སོ་སོའི་མིག་གིས་བར་ཐག་དང་
དབྱིབས་གཟུགས་ཏག་ཏག་སྟོན་པར་ཡིད་རྟོན་བྱེད་ཀྱི་མེད། གྲོང་རྡལ་ནས་
ཕར་བལྟས་ན། གཙང་པོ་འབབ་ཁའི་ཕར་ཕྱོགས་ཀྱི་མཚོ་ཁའི་ནགས་ཚལ་
དེའི་ཆ་ཤས་གཅིག་ནི་རྒྱང་ཤེལ་ནས་མཐོང་བ་ལྟར་གསལ་པོར་མངོན་
ཡང༌། ནགས་ཚལ་གྱི་ཆ་ཤས་གཞན་ཞིག་ནི་ནག་པོ་དང་ལྗང་ཁུ་འདྲེས་པའི་
ཕུང་ཚོགས་རབ་རིབ་ཅིག་རེད། རྒྱང་ཐག་རིང་བའི་མཚོ་ངོགས་ཀྱི་ཆ་ཤས་
དེ་ཆུ་གཉེར་དང་མཚུངས་པའི་འོད་ཟེར་ལྷམ་ལྷམ་ནང་ཐིམ་ནས་ཡོད། ངོ་མ་
མཐོང་སྣང་ལ་ཡིད་རྟོན་གང་ཡང་མ་མཆིས་ཏེ། ཁྱོད་ཀྱིས་གང་ཞིག་མཐོང་བ་
དེ་དངོས་སུ་དེར་ཡོད་པའམ་མེད་པའི་དཔང་རྟགས་ཅི་ཡང་མ་མཆིས། མཚོ་
ཁུག་གི་མི་དམངས་ཚོས་འཛམ་གླིང་གི་ས་ཆ་ཐམས་ཅད་དེ་འདྲ་ཡིན་ངེས་
སྙམ་པས། ཁོ་ཚོས་དེ་ཁྱད་མཚར་ཞིག་ཏུ་མཐོང་གི་མེད། མཚོ་ཡི་སྟེང་དུ་རྫ་
མདོག་གི་དུ་ཞག་ཅིག་འཁྱིལ་ནས་ཡོད་ཅིང༌། དེར་ཞོགས་པའི་ཉི་གཞོན་ཚ་
བོ་ཤུགས་ཆེར་འཕྲོས་ཏེ་ལྟ་མི་བཟོད་པར་གྱུར་ཡོད།
ཉ་པའི་མི་རིགས་ཀྱི་སྤྱིལ་བུ་རྣམས་གྲོང་རྡལ་གྱི་གཡས་ཕྱོགས་ཏེ། མཚོ་
ངོགས་ཀྱི་རྒྱབ་ལོགས་སུ་ཆགས་ཡོད་ཅིང༌། ས་ཁུལ་དེའི་མདུན་ཐད་དུ་གྲུ་
ཆུང་རྣམས་བཏགས་ཡོད།
ཁི་ནོ་དང་ཝང་ནཱ་གཉིས་དལ་བུར་མར་མཚོ་ངོགས་སུ་ཡོང་ནས་ཁི་ནོའི་
་ཆུང་ཐད་དུ་ཕྱིན། གྲུ་ཆུང་དེ་ནི་འཛམ་གླིང་འདིར་ཁོ་ལ་བདག་པའི་དངོས་
པོ་རིན་ཐང་ཅན་གཅིག་པུ་དེ་ཡིན། གྲུ་ཆུང་དེ་ཧ་ཅང་རྙིང་པ་ཡིན་ཏེ། དེ་ཁི་
ནོའི་ཨ་མྱེས་ནེ་ཡཱ་རིས་ཏཱ་ནས་ཁྱེར་ཡོང་བ་དང༌། ཁོས་ཁི་ནོའི་ཨ་ཕར་བྱིན་
ཞིང་དེ་ནས་ཁི་ནོའི་ལག་ཏུ་ཡོང་བ་ཡིན། སྔོན་གྱི་སྐབས་ཤིག་ལ་གྲུ་ཆུང་དེ་
འདངས་ཆེན་གྱི་རྒྱུ་ནོར་དང་ཁ་ཟས་ཀྱི་འབྱུང་ཁུངས་ཡིན་ཏེ། དེའི་རྒྱུ་མཚན་
ནི་གྲུ་ཆུང་ལྡན་པའི་སྐྱེས་པ་ཞིག་གིས་བུད་མེད་ཅིག་གི་ཁ་གསོ་ནུས་པའི་
ཁག་ཐེག་ཐུབ་པས་ཡིན། ངོ་མ་དེ་ནི་བཀྲེས་ལྟོགས་འགོག་བྱེད་ཀྱི་ལྕགས་
རིའང་ཡིན། ཁི་ནོས་ལོ་ལྟར་གྲུ་ཆུང་དེར་འབུ་སྐོགས་ལྟར་མཁྲེགས་ཤིང་ཆུ་
ཁོག་པའི་འདམ་རྩི་བྱུགས་པ་དང༌། གདམས་ངག་དེའང་ཁོའི་ཨ་ཕས་ཁོ་ལ་
བརྒྱུད་སྤྲོད་བྱས་པ་ཞིག་ཡིན། ད་ནི་ཁོ་གྲུ་ཆུང་གི་འཁྲིས་སུ་འབྱོར་
ཞིང༌།ཁོས་དུས་རྒྱུན་རྟག་ཏུ་བྱེད་པ་ལྟར་དེའི་མདུན་ངོས་སུ་དལ་བུར་
རེག །ཁོས་གྲུ་ཆུང་གི་གཞོགས་ཀྱི་བྱེ་མའི་ནང་ཡོད་པའི་ཐག་པ་གཉིས་པོ་
དང་། སྨྱུག་གཟེབ། ད་དུང་ཆུའི་གཏིང་དུ་འཐེན་བྱེད་ཀྱི་རྡོ་བཅས་གྲུ་ཆུང་ནང་
དུ་བླུགས་རྗེས། རང་ཉིད་ཀྱི་ཀམ་པ་ལིང་དེ་ལྟེབ་ཚིགས་བརྒྱབ་ནས་གྲུའི་
སྟོད་དུ་བཞག།
ཝང་ནཱས་བུ་ཆུང་ཁོ་ཡོ་ཐི་ཐཱ་ཀམ་པ་ལིང་གི་ཐོག་ཏུ་བསྙལ་ཞིང༌། མོ་རང་
ཉིད་ཀྱི་མགོ་རས་ཁོའི་སྟེང་དུ་བཀབ་སྟེ་ཉི་འོད་ཚ་བོ་ཁོ་ལ་མི་འཕོག་པ་
བཟོས། ད་ལྟ་ཁོ་ཁུ་སིམ་མེར་གྱུར་ཡོད་ཀྱང༌། ཕྲག་པའི་སྐྲངས་འབུར་མུ་
མཐུད་རྒྱས་ནས་སྐེ་དང་རྣ་འོག་ཏུ་ཐོན་པ་མ་ཟད། ངོ་གདོང་ཡང་འབུར་ནས་
ཚ་བ་རྒྱས་ཡོད། ཝང་ནཱ་ཆུའི་ཕྱོགས་སུ་ཕྱིན་ནས་ཆུ་ནང་དུ་གོམ་པ་སྤོས་
ཤིང༌། མཚོ་རྩྭ་སྨུག་པོ་འགའ་བཏུས་ཏེ་རྨ་སྨན་རློན་པ་ཞིག་བཟོས་རྗེས། བུ་
ཆུང་གི་བསྐྲངས་ཤིང་སྦོས་པའི་ཕྲག་པའི་ཐོག་ཏུ་བྱུགས། དེ་ནི་ཆེས་མཆོག་
ཏུ་གྱུར་བའི་བཅོས་ཐབས་ཤིག་ཡིན་ལ། ཕལ་ཆེར་སྨན་པས་གང་བྱེད་ཐུབ་
པ་ལས་ཀྱང་ལེགས་པ་ཡོད། ཡིན་ན་ཡང༌། བཅོས་ཐབས་དེ་ཤིན་ཏུ་སླ་ཞིང་
རིན་གོང་གང་ཡང་མི་དགོས་པས། དེ་ལ་ཡིད་རྟོན་བྲལ་ཡོད། ཁོ་ཡོ་ཐི་ཐཱ་ལ་
ཕོ་བའི་ཟུག་གཟེར་མ་ལངས། ཝང་ནས་དུས་ཐོག་ཏུ་དུག་རྣམས་ཕྱི་ལ་བཞིབ་
པ་འདྲ། འོན་ཀྱང༌། མོས་སོ་སོའི་བུ་ཕྲུག་ཐོག་མ་ལ་སེམས་ཁྲལ་བྱེད་པ་དེ་
ཕྱི་རུ་འབྱིན་ག་ལ་ཐུབ། མོས་ཐད་ཀར་བུ་ཆུང་གི་དྲག་སྐྱེད་ཆེད་དུ་སྨོན་ལམ་
མ་བཏབ་ན་ཡང༌། དེའི་ཚབ་ཏུ་ཁོ་གཉིས་ཀྱིས་སྨན་པ་གླ་བྱེད་ཀྱི་་
ཅིག་རྙེད་དེ་བུ་ཆུང་བཅོས་ཐུབ་པའི་སྨོན་ལམ་བཏབ། དེའི་རྒྱུ་མཚན་ནི་མིའི་
སེམས་ཀྱང་མཚོ་ཁུག་གི་སྨིག་རྒྱུ་ཇི་བཞིན་གཞི་རྩ་བྲལ་བ་ཞིག་ཡིན་པས་
རེད།
ད་ནི་ཁི་ནོ་དང་ཝང་ནཱ་གཉིས་ཀྱིས་གྲུ་ཆུང་མཚོ་ངོགས་ནས་མར་མཚོའི་
ཕྱོགས་སུ་བསྣུད་ཅིང༌། གྲུ་ཆུང་གི་ཁོག་སྟོད་ཆུའི་ཁ་རུ་གཡེངས་པ་ན་ཝང་
ནཱ་གྲུ་ནང་དུ་འཛུལ་བ་དང༌། ཁི་ནོས་མུ་མཐུད་གྲུ་རྒྱབ་ནས་ཕུད་དེ་གྲུ་ཆུང་ཆུ
ཐོག་ཏུ་ཡང་མོར་གཡེངས་ཏེ་མཚོ་རླབས་ཆུང་ངུ་དག་གིས་ཡོམ་ཡོམ་དུ་
གཡོ་བའི་བར་དུ་ཆུའི་ནང་དུ་གོམ་པ་བརྒྱབ་ནས་ཕྱིན། དེ་ནས་ཝང་ནཱ་དང་ཁི་
ནོ་གཉིས་ཀྱིས་ལྷན་དུ་སྐྱ་བ་བརྒྱབ་ནས་གྲུ་ཆུང་མཚོ་ནང་དུ་བཏང་བ་
དང༌། གྲུ་ཆུང་གིས་ཆུ་ཡི་ཉག་ག་ཞིག་བཟོས་ཏེ་རིམ་གྱིས་ཇེ་མགྱོགས་སུ་
ཕྱིན་པ་དང་སྦྲགས་སུར་སྒྲ་ཞིག་ཀྱང་བསྒྲགས། སྐབས་དེར་་འཚོལ་
མཁན་གཞན་རྣམས་ཕྱིན་ནས་ཡུན་རིང་འདས་ཡོད། འོན་ཀྱང་། སྐར་ཆ་
འགའ་ཤས་ནང་ཁི་ནོས་ཁོ་ཚོ་དུ་ཞགས་རབ་རིབ་ཁྲོད་དུ་ཉ་ཕྱིས་མང་བའི་
མཚོ་ཞབས་ཀྱི་སྟེང་དུ་རུབ་ནས་ཡོད་པ་མཐོང༌།
ཉི་འོད་ཀྱིས་མཚོ་ཆུ་གཤགས་ཏེ་ཐད་ཀར་མར་མཚོ་ཞབས་སུ་འཕྲོས་
ཡོད་ཅིང་། དེར་ལྟེབ་སུལ་མང་བའི་་གི་ཉ་ཕྱིས་རྣམས་འབར་འབུར་
གྱི་ཐང་ངོས་སུ་འབྱར་ནས་ཡོད། ངོ་མ་དེ་ནི་འབུ་སྐོགས་ཆག་རོ་དང་ཕྱེད་
བཤག་བཏང་བའི་ཉ་ཕྱིས་ཀྱིས་ཡོངས་སུ་ཁེབས་པའི་མཚོ་ཞབས་ཤིག་རེད་
ལ། སྔོན་གྱི་དུས་སུ་སི་པན་ཡའི་རྒྱལ་པོ་ཡུ་རོབ་ཀྱི་ཆེས་སྟོབས་འབྱོར་
མངའ་ཐང་ཆེ་ཤོས་ཀྱི་རྒྱལ་པོར་སྒྱུར་བྱེད་དང༌། ཁོའི་དམག་གི་འགྲོ་གྲོན་
གཏོང་བར་མཐུན་རྐྱེན་སྦྱོར་མཁན།ད་དུང་ཁོའི་རྣམ་ཤེས་ཀྱི་ཆེད་དུ་ལྷ་ཁང་
གི་མཛེས་རྒྱན་མཁོ་སྤྲོད་བྱེད་མཁན་དེའང་རེད། དེ་རུ་སྨད་གཤམ་ལྟར་ལྟེབ་
སུལ་ལྡན་པའི་ཉ་ཕྱིས་དྲོ་དྲོ་ཡོད་ལ། འགྲོན་བུས་གཡོགས་པའི་ཉ་ཕྱིས་
རྣམས་ཀྱི་མཐའ་གཤམ་དུ་མཚོ་རྩྭ་ཕྲན་བུ་འབྱར་བའི་ཐོག་ཏུ་སྡིག་སྲིན་ཆུང་
ངུ་རྣམས་འཛེགས་བཞིན་མཆིས། ཉ་ཕྱིས་འདི་དག་ལ་ཆག་སྒོ་འབྱུང་ཆོག་
ཆོག་ཡོད་དེ། བྱེ་མའི་ཟེགས་མ་ཞིག་ཉ་ཕྱིས་ཤིག་གི་ཤ་གསེང་དུ་ཤོར་ན་
གནས་བཟོད་མི་བདེ་བ་བཟོ་ཆོག་པ་དང༌། ཉ་ཕྱིས་དེས་རང་སྲུང་ཆེད་བྱེ་
མའི་ཟེགས་མ་དེ་ཤ་ཡི་སྦྱོར་རྩི་འཇམ་པོ་ཞིག་གིས་གཡོག་ངེས། འོན་
ཀྱང༌། དེ་ལྟར་འགོ་བཙུགས་ཚར་རྗེས། ཉ་ཕྱིས་དེས་རང་ཉིད་ཡོངས་སུ་
གས་འཐོར་མ་ཕྱིན་བར་དང་། ཡང་ན་མཚོ་རླབས་དྲག་པོས་མ་ཁྱེར་བར་
རྒྱུས་མངའ་བྲལ་བའི་ཕྱི་ཡི་དངོས་པོ་དེར་མུ་མཐུད་ཤ་ཡི་སྦྱོར་རྩིས་
གཡོགས་ཏེ་འདུག་ངེས། བྱེ་ཕྱེ་སྦྱོར་རྩིས་གཡོགས་པ་དེ་དག་འཚོལ་བའི་
ཆེད། མི་རྣམས་དུས་རབས་དུ་མའི་རིང་མར་མཚོ་གཏིང་དུ་འཛུལ་ནས་ཉ་
ཕྱིས་རྣམས་མཚོ་ཞབས་ནས་བཀོག་སྟེ་ཁ་གཤག་གི་ཡོད་ལ། ་
འཚོལ་མཁན་ཚོས་ཕྱིར་གཡུགས་པའི་ཉ་ཕྱིས་རྣམས་ཀྱི་ཉེ་འཁོར་དུ་བསྡད་
དེ་ནས་འོད་འཕྲོ་བའི་ནང་ངོས་སུ་སོ་འབྲད་རྒྱག་ཆེད། ཉ་ཁྱུ་མང་པོ་ཞིག་
མཚོ་ཞབས་དེའི་ཉེ་འཁོར་དུ་འཚོ་ཞིང་གནས་ཡོད། ཡིན་ན་ཡང༌། ་
རྣམས་ནི་སྟེས་དབང་གིས་རྙེད་པ་ཞིག་ཡིན་ཞིང་། གཅིག་རྙེད་པ་ནི་རླུང་རྟ་
རྒྱུག་པ་སྟེ། འཇིག་རྟེན་བཀོད་པ་པོའམ་ལྷ། ཡང་ན་གཉིས་ཀས་ཁྱོད་ཀྱི་རྒྱབ་
ལ་བྱིལ་བྱིལ་ཆུང་ཆུང་ཞིག་མཛད་པ་ཡིན།
ཁི་ནོ་ལ་ཐག་པ་གཉིས་ཡོད་པ་ལས།གཅིག་ནི་ལྗིད་ཚད་ཆེ་བའི་རྡོ་ཞིག་
དང་གཞན་དེ་སྨྱུག་གཟེབ་ལ་བཏགས་ནས་ཡོད། ཁི་ནོས་སྟོད་ཐུང་དང་གོས་
ཐུང་མར་ཕུད་དེ་ཞྭ་མོ་གྲུ་ཤན་གྱི་བང་ཞོལ་དུ་བཞག །ཆུ་ནི་སྣུམ་ལྟར་ལྷིང་
ཞིང་འཇམ། ཁོས་ལག་གཅིག་ཏུ་རྡོ་དང་གཞན་དུ་སྨྱུག་གཟེབ་བཟུང་བ་
དང༌། གྲུ་ཤན་གྱི་གཞོགས་ནས་རྐང་པ་ཐོག་མར་བསྣར་ནས་ཆུ་ནང་དུ་
འཛུལ་བ་ན་རྡོ་དེས་ཁོ་རང་མཚོ་ཞབས་སུ་དྲུད། ཁོའི་རྒྱབ་ནས་ལྦུ་བ་སྐྱ་སོབ་
སོབ་ཏུ་ལངས་ཤིང༌། དེ་ནས་ཆུ་དྭངས་མོར་གྱུར་ནས་ཁོས་མཐོང་ཐུབ་པ་
ཆགས། སྟེང་གི་ཆུ་ངོས་ནི་ཡོམ་ཡོམ་དུ་གཡོ་བཞིན་པའི་འོད་སྣང་གི་མེ་
ལོང་ཞིག་དང་མཚུངས་ཤིང༌། ཁོས་གྲུ་ཤན་རྣམས་ཀྱི་ལྟོ་ཞབས་ཆུ་ངོས་སུ་
འབྱར་ནས་ཡོད་པ་མཐོང་ཐུབ།
འདམ་དང་བྱེ་མས་ཆུ་མི་སྙོག་པའི་ཆེད་དུ་ཁི་ནོས་གཟབ་ནན་ངང་གཡོ་
འགུལ་བྱས། ཁོས་རྐང་པ་ཡ་གཅིག་རྡོ་ལ་བཏགས་པའི་ཐག་པའི་གུག་ལུང་
ལ་བརྒྱུས་ནས་ལག་གཉིས་ཀྱིས་མགྱོགས་མྱུར་ངང་ཉ་ཕྱིས་རྣམས་ཡར་
བཀོག་པ་དང༌། ལ་ལ་རེ་རེ་རེ་རེ་དང་འགའ་ཤས་ཚོམ་བུ་ཚོམ་བུ་བྱས་ཏེ་
བཀོག་ནས་སྨྱུག་གཟེབ་ཀྱི་ནང་དུ་བླུགས། གནས་ལ་ལར་ཉ་ཕྱིས་རྣམས་
འབྱར་ནས་ཡོད་པས། དེ་དག་འགོག་མི་དགོས་པར་རྡོག་རྡོག་ཏུ་བླུགས་
ཐུབ།
ཁི་ནོའི་མི་རིགས་ཀྱིས་འཇིག་རྟེན་འདིར་བྱུང་བའམ་གནས་མྱོང་བ་ཡོད་
ཚད་གླུ་རུ་བླངས་ཡོད། ཁོ་ཚོས་ཉ་ལ་གླུ་གཞས་བརྩམས་ཡོད་ལ། དེ་བཞིན་
དྲག་ཏུ་འཕྱུར་བའི་མཚོ་མོ་དང་། ལྷིང་ཞིང་འཇགས་པའི་མཚོ་མོ། འོད་སྣང་
དང་མུན་ནག །ཉི་མ་དང་ཟླ་བ་བཅས་ལའང་བསྟོད་གླུ་བརྩམས་ཡོད་
ཅིང༌། གླུ་གཞས་དེ་དག་ཁི་ནོ་དང་ཁོའི་མི་རིགས་ཀྱི་སེམས་ཁོང་དུ་གནས་
ཡོད་དེ —ཁོ་ཚོས་བརྩམས་པའི་གླུ་གཞས་གཅིག་ཀྱང་མ་ལུས་པ་དང་ཐ་ན་
བརྗེད་ཟིན་པ་རྣམས་ཀྱང་གནས་ཡོད། ཁི་ནོས་སྨྱུག་གཟེབ་ཉ་ཕྱིས་ཀྱིས་རྒྱོང་
བཞིན་པའི་ཚེ། གླུ་དེ་ཁོའི་སེམས་ཁོང་དུ་ཡོད་ཅིང༌། གླུ་དེའི་འགྱུར་ཁུག་ནི་
ཁོས་བསྒོམས་པའི་དབུགས་ལས་འཚོ་རླུང་འཇིབས་བཞིན་པའི་སྙིང་གི་
འཕར་ལྡིང་རེད་ལ། གདངས་དབྱངས་ནི་མཚོ་ཆུ་ལྗང་སྐྱ་དང༌། བྲེལ་བར་
གཡོ་བཞིན་པའི་སེམས་ཅན་ཕྲ་མོ་རྣམས་དང༌། གཞོགས་ནས་སྐད་ཅིག་ལ་
ནས་ཡལ་བའི་ཉ་ཁྱུ་རྣམས་རེད།གླུ་གཞས་དེའི་དཀྱིལ་སྙིང་དུ་ཡང་ནང་
གི་ལྐོག་ཏུ་གྱུར་བའི་གླུ་གཞས་ཤིག་ཡོད་ཅིང༌། དེ་ནི་ཚོར་ཤེས་ཀྱིས་ཟིན་
དཀའ་ཡང་རྟག་ཏུ་ཡོད་པ་དང༌། སྙན་ཞིང་འཇིབས་ལ། ལྐོག་ཏུ་གྱུར་ཞིང་
གཞན་ལ་རྟེན་པས། ཕལ་ཆེར་ཕྱིའི་གླུ་གཞས་དེའི་གཞོགས་འདེགས་རོལ
དབྱངས་དབུས་སུ་གབ་ནས་ཡོད། ངོ་མ་འདི་ནི་་ཡོད་སྲིད་པའི་གླུ་
གཞས་ཤིག་ཡིན་ཏེ། རྒྱུ་མཚན་ནི་སྨྱུག་གཟེབ་ནང་དུ་འཕངས་པའི་ཉ་ཕྱིས་
རེ་རེའི་ནང་དུ་་ཡོད་སྲིད་པས་ཡིན། དེ་ལ་གོ་སྐབས་ཕྲ་ན་ཡང་། ལམ་
འགྲོ་དང་དཀོན་མཆོག་གི་ཐུགས་རྗེ་ཡོད་སྲིད་པ་ཞིག་རེད་ལ། ཁི་ནོས་རང་
ཉིད་ཀྱི་མགོ་ཐོག་ཏུ་ཡོད་པའི་གྲུ་ཆུང་ནང་དུ་ཝང་ནས་དམིགས་གསལ་
གསོལ་བ་འདེབས་བཞིན་པ་རྟོགས། ལམ་འགྲོ་བཙན་གྱིས་ཡོང་དུ་འཇུག་པ་
དང༌། དཀོན་མཆོག་གི་ཕྱག་ནས་བཙན་གྱིས་འཕྲོག་པའི་ཆེད་ཁོ་མོའི་ངོ་
གདོང་དམ་པོར་གྱུར་ཞིང༌། ལུས་ཀྱི་ཤ་རྒོད་ཤུགས་ཆེར་བསྒོངས་ནས་
ཡོད། བུ་ཆུང་ཁུ་ཝི་ཐི་ཐཱ་ཡི་སྐྲང་སྤོས་ཐེབས་པའི་ཕྲག་པའི་ཆེད་དུ་ཁོ་མོ་ལ་
ལམ་འགྲོ་དགོས་མཁོ་ཆེ། དགོས་མཁོ་དང་འདོད་པ་ཤིན་ཏུ་ཆེ་བས། མུ་
ཏིག་ཡོད་སྲིད་པའི་ལྐོག་གྱུར་གྱི་རོལ་དབྱངས་ཕྲ་མོ་དེ་ཞོགས་པ་འདིར་
ཤུགས་ཆེ་བ་ཡོད་ཅིང༌། རོལ་དབྱངས་དེའི་ཚིག་ཧྲིལ་པོ་མཚོ་ཞབས་ཀྱི་གླུ་
གཞས་ནས་གསལ་ཞིང་དལ་བའི་ངང་ནས་ཡོང་།
ཁི་ནོ་ལང་ཚོ་དང་སྟོབས་ཤུགས་དར་བའི་སྐབས་ཡིན་པས། ཆུ་འོག་ཏུ་
སྐར་མ་གཉིས་ལྷག་དཀའ་ཆེགས་མེད་པར་གནས་ཐུབ། དེ་བས་ཁོས་གཟབ་
ནན་ངང་ལས་ལ་ཞུགས་ཏེ་འབུ་སྐོགས་ཆེ་ཤོས་རྣམས་བདམས། ཉ་ཕྱིས་
དག་ལ་དཀྲོག་རྐྱེན་ཐེབས་པས། ཁོ་ཚོའི་ཤུན་སྐོགས་དམ་པོར་འབྱར་ནས་
ཡོད། ཁི་ནོའི་གཡས་ཕྱོགས་ཀྱི་ཐག་མི་རིང་བའི་ས་ན་འབུར་ཀོང་མང་བའི
བྲག་རྡོ་ཞིག་ཡར་གྱེན་དུ་འགྱེངས་པའི་ངོས་སུ་ལེན་པའི་དུས་ལ་མ་བསླེབས་
པའི་ཉ་ཕྱིས་ཆུང་ཆུང་རྣམས་ཀྱིས་ཁེངས་ནས་ཡོད། ཁི་ནོ་བྲག་རྡོ་དེའི་
འི་གཞོགས་སུ་བཅར་བ་དང་། ཁོས་དེའི་གམ་སྟེ་བྲག་སྐྱིབས་ཆུང་ངུ་ཞིག་གི
འོག་ཏུ་ཕན་ཚུན་འབྱར་བའི་སྤུན་ཟླ་རྣམས་ཀྱིས་མ་བཏུམ་བའི་ཉ་ཕྱིས་ཤིན་
ཏུ་ཆེན་པོ་ཞིག་གཅིག་པུར་གནས་ཡོད་པ་མཐོང་། བྲག་སྐྱིབས་ཀྱིས་གནའ་
བོའི་ཉ་ཕྱིས་འདི་འགེབས་སྲུང་བྱས་པས། ཤུན་སྐོགས་ཕྲན་ཙམ་ཁ་གདངས་
ནས་ཡོད་ཅིང༌། མཆུ་ཏོ་དང་མཚུངས་པའི་ནང་གི་ཤ་རྒོད་གསེང་དུ་ཁི་ནོས་
གདོན་འདྲེའི་འོད་སྣང་ཞིག་མཐོང་བ་དང༌། དེ་ནས་ཤུན་སྐོགས་མར་ཁ་
བསྡམས་ཕྱིན། ཁི་ནོའི་སྙིང་དྲག་ཏུ་ལྡིང་ཞིང༌། རྣ་བར་་ཡོད་སྲིད་པའི་
རོལ་དབྱངས་དེ་ཙེར་སྒྲ་དང་བཅས་ཤུགས་ཆེར་གྲགས། ཁོས་དལ་བུར་ཉ་
ཕྱིས་དེ་ཡར་བཀོག་པ་དང་བྲང་ལ་དམ་པོར་སྦྱར། ཁོས་རྡོག་ཐོ་གཞུས་ནས་
རྐང་པ་རྡོ་ལ་བཏགས་པའི་ཐག་པའི་གུག་ལུང་ནས་དཀྲོལ་ཞིང༌། ལུས་པོ་
ཡར་ཆུ་སྟེང་དུ་འཕགས་པ་ན། ཁོའི་སྐྲ་ལོ་ནག་པོ་ཉི་འོད་ཁྲོད་འོད་ཤིག་གེར་
གྱུར། ཁོས་ལག་པ་ཡར་གྲུ་ཤན་གྱི་གཞོགས་ནས་བརྐྱངས་ཏེ་ཉ་ཕྱིས་དེ་བང་
ཞོལ་དུ་བཞག།
དེའི་རྗེས་ཝང་ནས་གྲུ་ཤན་བརྟན་པོར་བཟུང་བ་དང་ཁོ་ཡར་ནང་དུ་
འགོས། ཁོའི་མིག་མདངས་སུ་དགའ་སྤྲོའི་བྲེལ་འཚབ་ཀྱིས་ཁེངས་ནས་ཡོད་
ཀྱང་། ལམ་སྲོལ་བཟང་པོ་ལྟར་ཁོས་ཐོག་མར་རྡོ་ཡར་ཐེན་ཅིང༌། དེ་ནས་ཉ་
ཕྱིས་ཀྱི་སྨྱུག་གཟེབ་དེ་ཡར་ཐེན་ནས་གྲུའི་ནང་དུ་བཞག །ཝང་ནཱས་ཁོའི་
དགའ་སྤྲོའི་བྲེལ་འཚབ་དེ་ཚོར་བ་དང་རྒྱང་དུ་ལྟ་ཁུལ་བགྱིས། དངོས་པོ་ཞིག་
ལ་འདོད་པ་ཆེ་དྲགས་ན་ཡག་པོ་མེད་དེ། དེས་མཚམས་རེར་རླུང་རྟ་ཕྱིར་
སྐྲོད་ཀྱི་ཡོད། ཁྱོད་ཀྱིས་ངེས་པར་དུ་དངོས་པོ་དེ་འདང་ངེས་ཤིག་འདོད་
དགོས་ལ། དེ་ནས་ངེས་པར་དུ་དཀོན་མཆོག་གམ་ལྷ་རྣམས་ལ་ཤིན་ཏུ་
ཐབས་བྱུས་མཁས་པོ་ཞིག་བྱེད་དགོས། ཡིན་ན་ཡང་། ཝང་ནཱས་དབུགས་
གཏོང་མཚམས་བཞག །ཁི་ནོས་ཤིན་ཏུ་གཟབ་ནན་ངང་རང་གི་སྲ་མཁྲེགས་
ཀྱི་གྲི་ཆུང་ཕྱིར་བཏོན་པ་དང༌། སྨྱུག་གཟེབ་ལ་ཚོད་དཔག་གིས་མིག་ཉུལ་
བྱས། ཉ་ཕྱིས་ཆེན་པོ་དེ་ཆེས་མཐའ་མ་ལ་ཁ་ཕྱེ་ན་ཡག་སྲིད། ཁོས་སྨྱུག་
གཟེབ་ལས་ཉ་ཕྱིས་ཆུང་ཆུང་ཞིག་ཡར་བླངས་པ་དང༌། དེའི་ཤ་རྒོད་བྲེག་
ནས་ནང་གི་ཤའི་ལྟེབ་མའི་གསེང་དུ་བཙལ་རྗེས་ཕྱིར་ཆུ་ནང་དུ་འཕངས། དེ་
ནས་ཁོས་ཉ་ཕྱིས་ཆེན་པོ་དེ་ཐོག་མར་མཐོང་བ་ལྟར་སྣང༌། ཁོ་གྲུ་ཤན་གྱི་བང་
ཞོལ་དུ་ཙོག་པུར་བསྡད་པ་དང་། འབུ་སྐོགས་ཆེན་པོ་དེ་ཡར་བླངས་ནས་
ཞིབ་ཏུ་བལྟས། ཕྱིའི་འབུར་གཤོང་གི་རིས་ནི་འོད་འཕྲོ་བའི་ནག་པོ་དང་སྨུག་
པོ་རེད་ལ། ངོས་སུ་འབྲོང་བུ་ཆུང་ངུ་འགའ་ཤས་ལས་འབྱར་མེད། ད་ནི་ཁི་
ནོས་ཉ་ཕྱིས་དེའི་ཁ་འབྱེད་ན་མི་འདོད། ཁོས་རང་ཉིད་ཀྱིས་གང་མཐོང་བ་དེ་
འོད་ཀྱི་ལྡོག་འཕྲོ་ཞིག་གམ། ཡང་ན་རང་གར་ནང་དུ་ཤོར་བའི་འབུ་སྐོགས་
ཀྱི་དུམ་བུ་ལེབ་མོ་ཞིག་གམ། ཡང་ན་འཁྲུལ་སྣང་འབའ་ཞིག་ཡིན་སྲིད་པ་དེ་
རྟོགས་ཡོད། ངོ་མ་ངེས་པ་བྲལ་བའི་སྣང་བ་ཡི་མཚོ་ཁུག་འདི་རུ་དངོས་ཡོད་
ལས་འཁྲུལ་སྣང་མང་བ་ཡོད།
ཡིན་ན་ཡང་། ཝང་ནཱའི་མིག་ཟུང་ཁོ་ལ་བལྟས་པ་དང་མོ་སྒུག་བཟོད་མི་
ཐུབ་པར་གྱུར། མོས་ལག་པ་རས་གཡོགས་པའི་ཁོ་ཡོ་ཐི་ཐཱའི་མགོ་ལ་བཞག་
ཅིང༌། སྐད་འཇམ་པོས“དེ་ཁ་ཕྱེས་དང་”"ཞེས་སྨྲས།
ཁི་ནོས་བྱང་ཆ་ལྡན་པའི་ངང་གྲི་ཆུང་འབུ་སྐོགས་ཀྱི་ཁ་ཟུར་ནས་ནང་དུ་
བསྣུན། གྲི་ཆུང་བརྒྱུད་དེ་ཁོས་ནང་གི་ཤ་རྒོད་དམ་དུ་འགྲོ་བ་ཚོར། ཁོས་གྲི་
ཆུང་ཡར་འདེད་མར་འདེད་འགའ་བྱས་པ་དང༌། དམ་དུ་འགྲོ་བཞིན་པའི་ཤ་
རྒོད་གས་ནས་འབུ་སྐོགས་གཉིས་སུ་བྱེ། མཆུ་ཏོ་དང་མཚུངས་པའི་ནང་གི་
ཤ་དེ་ཡར་གཅུ་མར་གཅུས་ཡུད་ཙམ་གཡོས་རྗེས་འགུལ་མཚམས་
བཞག །ཁི་ནོས་ཤ་ཡར་བཀྱགས་པ་ན། ་ཆེན་པོ་དེ་དེར་གནས་ཡོད་
ཅིང༌། དེ་ནི་ཟླ་བ་ལྟར་དཀར་ཞིང་ཉེས་སྐྱོན་གྱིས་མ་གོས་པ་ཞིག་རེད། དེས་
འོད་ཟེར་བསྡུས་ནས་གཙོ་སྦྱང་ལེགས་པར་བྱས་རྗེས། སླར་ཡང་དངུལ་གྱི་
འོད་མདངས་བརྒྱུད་ནས་ཕྱིར་སྤྲོ་བཞིན་ཡོད། དེ་ནི་མཚོ་བྱའི་སྒོ་ང་ལྟར་ཆེ་
ཞིང་། འཛམ་གླིང་སྟེང་གི་་ཆེས་ཆེ་ཤོས་དེ་རེད།
ཝང་ནཱས་དབུགས་གཏོང་མཚམས་བཞག་སྟེ་འཁུན་སྒྲ་ཕྲ་མོ་ཞིག
ཕྱུངས། ད་ནི་ཁི་ནོ་ལ་་ཡོད་སྲིད་པའི་ལྐོག་གྱུར་གྱི་རོལ་དབྱངས་དེ་
གསལ་ཞིང་ཡིད་དུ་འོང་བར་གྱུར་ལ། དེར་ཕུན་ཚོགས་དང༌། དྲོད་
སྣང༌། མཚར་སྡུག །འོད་སྣང༌། ཚིམ་སྣང༌། རྒྱལ་ཁ་བཅས་ཀྱིས་ཕྱུག །མུ་
ཏིག་ཆེན་པོ་དེའི་ངོས་སུ་ཁོས་རྨི་ལམ་གྱི་གཟུགས་བརྙན་རྣམས་མཐོང་
ཐུབ། ཁོས་་དེ་སྲོག་ཡལ་བཞིན་པའི་ཤ་གསེང་ནས་ཡར་བླངས་ཏེ་
ལག་མཐིལ་དུ་བཞག་པ་དང་། དེའི་རྟིང་འོག་བརྗེས་ནས་བལྟས་པས་བཟོ་
དབྱིབས་ལ་སྐྱོན་གྱི་ཆ་བྲལ་བ་མཐོང་། ཝང་ནཱ་ཇེ་ཉེར་ཡོང་ནས་ཁོའི་ལག་
ནང་གི་་ལ་ཅེར། ་ཡོད་སའི་ལག་པ་དེ་ནི་ཁོས་སྨན་པའི་རྒྱ་སྒོ་
ལ་གཞུས་ནས་རྨས་སྐྱོན་བཏང་བ་དེ་རེད་ལ། སོར་ཚིགས་ཀྱི་རྨ་ཁ་མཚོ་
ཆུས་སྐྱ་བོར་བསྒྱུར་ནས་ཡོད།
ཝང་ནཱ་བག་ཆགས་ཀྱི་དབང་གིས་བུ་ཆུང་ཁོ་ཡོ་ཐི་ཐཱ་ཡོད་སར་ཕྱིན་པ་
ན། ཁོ་ཨ་ཕའི་ཀམ་པ་ལིང་གི་ཐོག་ཏུ་ཉལ་ནས་ཡོད། མོས་མཚོ་རྩྭའི་རྨ་སྨན་
ཡར་བཀྱགས་ནས་ཁོའི་ཕྲག་མགོར་བལྟས་པ་དང་། “ཁི་ནོ”ཞེས་ཙེར་སྐད
ཀྱིས་བོས།
ཁོས་མུ་ཏིག་གི་སྒང་ནས་ཕར་བལྟས་པ་དང་། བུ་ཆུང་གི་ཕྲག་མགོ་ནས་
སྐྲངས་འབུར་མར་འཇགས་བཞིན་པ་མཐོང་ལ། དུག་རྣམས་ཁོའི་ལུས་པོ་
ནས་ཕྱིར་འཇགས་བཞིན་ཡོད། དེའི་རྗེས་ཁི་ནོས་མུ་ཏིག་ཁུ་ཚུར་གྱིས་དམ་
པོར་བསྡམས་པ་དང་ཁོ་སེམས་ཚོར་གྱིས་དྲག་ཏུ་གཡོས། ཁོས་མགོ་བོ་
ཡར་དགྱེ་ནས་ངུ་སྐད་བསྒྲགས་པ་མ་ཟད། མིག་ཟུང་གྱེན་དུ་བསྒྲིལ་ནས་ངུ་
ཤར་དྲག་ཏུ་བཏབ་པ་དང༌། ལུས་པོ་ཡོངས་རྫོགས་དམ་ཞིང་རེངས་པོར་
གྱུར། གྲུ་ཤན་གཞན་གྱི་ནང་དུ་ཡོད་པའི་སྐྱེས་པ་རྣམས་ཡ་མཚན་ནས་ཡར་
བལྟས་པ་དང༌། དེ་ནས་སྐྱ་བ་མཚོ་ནང་དུ་བཙུགས་ནས་སུ་མགྱོགས་ཀྱིས་
ཁི་ནོའི་གྲུ་ཤན་གྱི་ཕྱོགས་སུ་བསྐྱོད་དོ། །

གསུམ་པ།

གྲོང་རྡལ་ཞིག་ནི་ཚེ་སྲོག་གཅིག་འདུས་ཀྱི་སེམས་ཅན་“ཞིག་དང་
མཚུངས་པའི་དངོས་པོ་ཞིག་ཡིན་ཏེ། གྲོང་རྡལ་ཞིག་ལ་དབང་རྩའི་མ་ལག་
དང༌། མགོ་བོ། ཕྲག་པ། རྐང་པ་བཅས་ཡོད་ལ། གྲོང་རྡལ་ཞིག་ནི་གྲོང་རྡལ་
གཞན་ཐམས་ཅད་ལས་ལོགས་སུ་གར་བའི་དངོས་པོ་ཞིག་ཡིན་
སྟབས། གཅིག་ཏུ་མཚུངས་པའི་གྲོང་རྡལ་གཉིས་མ་མཆིས། དེ་བཞིན་གྲོང་
རྡལ་ཞིག་ལ་སེམས་ཚོར་ཡོངས་སུ་རྫོགས་པ་ཞིག་ཀྱང་ཡོད། ཇི་ལྟར་
གསར་འགྱུར་ཞིག་གྲོང་རྡལ་ཞིག་བརྒྱུད་ནས་རྒྱུ་བ་ནི་ལས་སླ་པོར་སེལ་མི་
ཐུབ་པའི་ལྐོག་གྱུར་ཞིག་ཡིན་ཏེ། གསར་འགྱུར་ཞིག་བུ་ཆུང་རྣམས་མཆོང་
ལྡེང་དང་རྒྱུག་ཤར་གློད་ནས་དེ་བཤད་དུ་འགྲོ་བ་ལས་ཀྱང་མགྱོགས་པར་རྒྱུ་
བར་སྣང་ལ། བུད་མེད་ཚོས་གསར་འགྱུར་དེ་སྒོ་རའི་སྟེང་ནས་འབོད་པ་
ལས་ཀྱང་མྱུར།
ཁི་ནོ་དང༌། ཝང་ནཱ། དེ་བཞིན་ཉ་པ་གཞན་རྣམས་ཁི་ནོའི་སྤྱིལ་བུ་ལ་མ་
འབྱོར་གོང་དུ། གྲོང་རྡལ་གྱི་རྩ་ལམ་དག་ཏུ“ཁི་ནོས་འཛམ་གླིང་སྟེང་གི་མུ
ཏིག་ཆེ་ཤོས་དེ་རྙེད་འདུག”ཅེས་པའི་གསར་འགྱུར་དེ་གཡོ་ཞིང་རྒྱུ་བཞིན་
ཡོད། དབུགས་ཧལ་ཧལ་དུ་གྱུར་བའི་བུ་ཆུང་ཚོས་ཚིག་འབྲུ་རྣམས་ཕྱིར་
འབྱིན་མ་ཐུབ་གོང་དུ་ཨ་མ་རྣམས་ཀྱིས་དེ་རྟོགས་པ་མ་ཟད། གསར་འགྱུར་
དེ་སྤྱིལ་བུའི་ཁང་ཆུང་དག་ལས་བརྒལ་ཏེ་ལྦུ་བ་སོབ་སོབ་ཀྱི་རླབས་རྒྱུན་
ཞིག་ཏུ་གྱུར་ནས་རྡོ་ཁང་དང༌། ཞལ་འདམ་གྱི་ཁང་པའི་གྲོང་རྡལ་དུ་
ཁྱབ། གསར་འགྱུར་དེ་ལྡུམ་རྭའི་ནང་འཆམ་འཆམ་དུ་ཕེབས་བཞིན་པའི
ཆོས་དཔོན་གྱི་སྙན་ལམ་དུ་འབྱོར་བ་ན། ཁོང་གི་སྤྱན་ཟུང་ལ་གཟབ་ནན་གྱི་
བསམ་གཞིགས་ཤིག་མངོན་པ་དང་། ལྷ་ཁང་ལ་ཞིག་གསོ་ངེས་ཅན་འགའ་
བྱེད་དགོས་པ་དྲན་སོས། ཁོང་གིས་་དེའི་རིན་ཐང་ཇི་ཙམ་ཡིན་ནམ་
སྙམ་ལ། ཁི་ནོའི་བྱིས་པ་ལ་ཁྲུས་གསོལ་བྱེད་མྱོང་ཡོད་མེད་དང༌། ཁོའི་
གཉེན་སྒྲིག་གི་ཆོས་དཔོན་བྱེད་མྱོང་ཡོད་མེད་ཐད་བསམ་གཞིགས་
གནང༌། གསར་འགྱུར་དེ་ཚོང་ཁང་གི་བདག་པོ་ཚོའི་རྣ་ལམ་དུ་འབྱོར་བ
དང༌། ཁོ་ཚོས་བྲིན་རྒྱུག་དེ་ཙམ་མེད་པའི་སྐྱེས་པའི་གྱོན་ཆས་དག་ལ་མིག་
གིས་བལྟས།
གསར་འགྱུར་དེ་བུད་མེད་ཅིག་ལ་བརྟག་དཔྱད་བྱེད་བཞིན་པའི་སྨན་པའི
རྣ་ལམ་དུ་འབྱོར། བུད་མེད་དེའི་ན་ཚ་ནི་རྒ་བ་ཡིན་རུང༌། མོ་དང་སྨན་པ་
གཉིས་ཀས་དེ་ཁས་ལེན་བྱེད་འདོད་མེད། དེ་ནས་ཁི་ནོ་ཞེས་པ་སུ་ཡིན་
གསལ་པོ་ཆགས་པ་ན། སྨན་པའི་ངོ་གདོང་དུས་གཅིག་ཏུ་ནག་རོག་གེར་
དང་གཟབ་ནན་གྱིས་ཁེངས་པར་གྱུར། “ཁོ་ངའི་ཚོང་ཤག་རེད། ཁོའི་བྱིས་
པར་སྡིག་རས་སོ་བརྒྱབ་པར་ངས་སྨན་བཅོས་བྱེད་ཀྱིན་ཡོད།" སྨན་པས་དེ་
ལྟར་བཤད་པ་དང༌། ཁོའི་མིག་ཟུང་རྒྱགས་ཤིང་ལུག་པའི་མིག་ཕོར་ནས་
གྱེན་དུ་འགྲིལ་བ་དང་སེམས་སུ་ཕཱ་རེ་སི་འཁོར། ཁོས་སྔོན་ཆད་གྲོང་ཁྱེར་
དེའི་ནང་རང་ཉིད་འདུག་མྱོང་སའི་ཁང་མིག་དེ་ཆེ་ཞིང་རྒྱས་སྤྲོས་ཤིན་ཏུ་
ཆེན་པོ་ཞིག་ཡིན་པ་དྲན་ལ། རང་ཉིད་དང་ལྷན་དུ་འདུག་མཁན་གྱི་བུད་མེད་
ངམ་ནག་དེ་མཛེས་ཤིང་བྱམས་བརྩེས་ཕྱུག་པ་ཞིག་ཡིན་པ་དྲན་རུང༌། དོན་
དངོས་ཐོག་མོ་ཁྱད་ཡོན་དེ་གསུམ་ལས་ལྡོག་ཡོད། སྨན་པས་ལོ་ན་རྒས་པའི་
ནད་པ་དེའི་སྟེང་ནས་ཕར་བལྟས་པ་དང༌། ཁོས་རང་ཉིད་ཕཱ་རེ་སིའི་“ཟ་ཁང་
ཞིག་ཏུ་བསྡད་ཡོད་པ་མཐོང་ལ། ཞབས་ཞུ་བ་ཞིག་གིས་རྒུན་ཆང་ཤེལ་དམ་
ཞིག་གི་ཁ་འབྱེད་ཀྱིན་ཡོད།
གསར་འགྱུར་དེ་འཕྲལ་མར་མཆོད་ཁང་མདུན་གྱི་སྤྲང་པོ་ཚོའི་རྣ་ལ་
འབྱོར་བ་དང༌། དེས་ཁོ་ཚོ་དགའ་སྤྲོས་ཕྲན་ཙམ་དགོད་དུ་བཅུག །རྒྱུ་མཚན་
ནི་ཁོ་ཚོས་གློ་བུར་དུ་ལམ་འགྲོ་རྒྱགས་པའི་མི་དབུལ་པོ་ཞིག་ལྟར་སྦྱིན་པ་
གཏོང་མཁན་ཞིག་འཛམ་གླིང་ན་མེད་པ་རྟོགས་ཡོད་པས་རེད།
ཁི་ནོས་འཛམ་གླིང་སྟེང་གི་མུ་ཏིག་ཆེ་ཤོས་དེ་རྙེད་ཡོད། གྲོང་རྡལ་ནང་
གི་ལས་ཁུངས་ཆུང་ཆུང་ཚོའི་ནང་དུ་ཉ་པ་དག་གི་ལག་ནས་་ཉོ་མཁན་
གྱི་སྐྱེས་པ་རྣམས་བསྡད་ཡོད། ཁོ་ཚོས་་རྣམས་ལས་ཁུངས་ནང་དུ་མ་
འབྱོར་བར་དུ་རྐུབ་སྟེགས་སྟེང་དུ་བསྡད་དེ་སྒུག་པ་དང༌། དེ་ནས་ཁོ་ཚོས་
སྐད་ཅོར་རྒྱག་པ་དང་། ཁ་འཛིང་བྱེད་པ། འཇིགས་སྣང་སྐུལ་བ་སོགས་བྱས་
ཏེ་ཉ་པ་དག་གིས་འཚོང་ཐུབ་པའི་རིན་གོང་ཆེས་དམའ་ཤོས་བར་དུ་གཅོག་
གི་ཡོད། ཡིན་ན་ཡང་། ཁོ་ཚོས་དེ་ལས་དམའ་བར་འགྲོ་མི་ཕོད་པའི་གོང་
ཚད་ཅིག་ཀྱང་ཡོད་དེ། རྒྱུ་མཚན་ནི་སྔོན་ཆད་འུ་ཐུག་ཐབས་ཟད་ཀྱི་ཉ་པ་
ཞིག་གིས་སོ་སོའི་མུ་ཏིག་རྣམས་མཆོད་ཁང་དུ་ཕུལ་བའི་གནས་ཚུལ་བྱུང་
ཡོད། དེ་ནས་ཉོ་ཚོང་གྲུབ་པ་ན། ཉོ་མཁན་དེ་དག་གཅིག་པུར་བསྡད་དེ་
མཛུབ་མོས་མུ་ཏིག་རྣམས་ལ་ཡང་ཡང་རེག་ཅིང་སྙོབ་པ་དང་། ་དེ་
དག་སོ་སོ་རང་ཉིད་ལ་དབང་ན་ཅི་མ་རུང་སྙམ་གྱི་ཡོད། ངོ་མ་དོན་དངོས་
ཐོག་ཉོ་མཁན་གཅིག་རང་ལས་མང་པོ་ཞིག་མེད་པ་དང༌། ཁོས་འགྲན་རྩོད་
ཀྱི་རྣམ་པ་ཞིག་སྟོན་པའི་ཆེད་དུ་ཉོ་མཁན་དེ་དག་ལས་ཁུངས་ཁ་ཁར་བཞག་
ཡོད། གསར་འགྱུར་དེ་མི་དེ་དག་གི་རྣ་ལམ་དུ་འབྱོར་བ་དང༌། ཁོ་ཚོའི་མིག་
ཟུང་ཟིམ་ཟིམ་དུ་གྱུར་ཅིང༌། མཛུབ་རྩེ་ཅུང་ཚ་བིར་བིར་ཆགས་པའི་ཁར། ཁོ་
ཚོ་རེ་རེས་སྦྱིན་བདག་གཏན་དུ་འཚོ་མི་ཐུབ་པ་དང༌། སུ་ཞིག་གིས་ཁོའི་གོ་
གནས་འཛིན་དགོས་པའི་ཐད་ལ་བསམ་གཞིགས་བྱས། དེ་བཞིན་ཁོ་ཚོ་རེ་
རེས་མ་རྩ་ཕྲན་ཙམ་ཞིག་ལ་བརྟེན་ནས་འགོ་གསར་པ་ཞིག་འཛུགས་ཐུབ་
པའི་ཐོག་ལའང་བསམ་གཞིགས་བྱས།
སྐྱེ་བོ་འདྲ་མིན་སྣ་ཚོགས་ཐམས་ཅད་ཀྱིས་ཁི་ནོ་ལ་དོ་སྣང་བྱས་
ཤིང་། ཁོ་ཚོ་ནི་ཅ་དངོས་འཚོང་རྒྱུ་ཡོད་པའི་མི་དང་རོགས་རམ་དགོས་པའི་
མི་རྣམས་ཡིན། ཁི་ནོས་འཛམ་གླིང་སྟེང་གི་མུ་ཏིག་ཆེ་ཤོས་དེ་རྙེད་ཡོད། མུ་
ཏིག་གི་སྙིང་པོ་དང་མིའི་སྙིང་པོ་གཉིས་ཕན་ཚུན་འདྲེས་པས། མུན་ནག་གི་
དངོས་པོ་ཁྱད་མཚར་ཞིག་གི་རྣམ་པ་གྲུབ། མི་ཚང་མ་གློ་བུར་དུ་ཁི་ནོའི་མུ་
ཏིག་དང་འབྲེལ་བ་ཡོད་པར་གྱུར་ཅིང༌། ཁི་ནོའི་་མི་ཚང་མའི་རྨི་ལམ་
དང༌། ཚོད་དཔག །ལས་འཆར། འཆར་གཞི། འབྱུང་འགྱུར། མངོན་
འདོད། དགོས་མཁོ། འདོད་རྔམ། བཀྲེས་ལྟོགས་བཅས་ཀྱི་ནང་དུ་ཚུད་པ་
དང༌། དེ་ལ་བར་དུ་གཅོད་མཁན་མི་གཅིག་རང་ཡོད་པ་དེ་ནི་ཁི་ནོ་ཡིན་
པས། ཁོ་ཁྱད་མཚར་བའི་ངང་མི་ཚང་མའི་དགྲ་བོར་གྱུར། གསར་འགྱུར་
དེས་གྲོང་རྡལ་ནང་དུ་གནག་ཅིང་གདོན་འདྲེའི་རང་བཞིན་ཅན་གྱི་དངོས་པོ་
ཞིག་ཡར་སློང་བཞིན་ཡོད་ཅིང་། མུན་ནག་གི་རང་བཞིན་དེ་ནི་སྡིག་པ་རྭ་
ཙའམ། ཡང་ན་ཟས་ཀྱི་དྲི་མའི་ཁྲོད་ཀྱི་བཀྲེས་ལྟོགས་སམ། བརྩེ་བ་མ་ཐོབ་
པའི་སྐབས་ཀྱི་ཡུལ་སྣང་དང་གཉིས་སུ་མ་མཆིས། ད་ནི་གྲོང་རྡལ་དེའི་དུག་
གི་སྐྱི་ཁུག་ཏུ་དུག་ཆུ་གསོག་འགོ་བརྩམས་པ་དང༌། དེའི་ཤུགས་ཀྱིས་གྲོང་
རྡལ་ཡོངས་རྫོགས་ཆེས་ཆེར་སྐྲངས་ཤིང་སྦོས་ནས་ཡོད།
ཡིན་ན་ཡང༌། ཁི་ནོ་དང་ཝང་ནཱས་གནས་ཚུལ་འདི་དག་ག་ལ་
རྟོགས། ཁོ་གཉིས་དགའ་ཞིང་བྲེལ་ནས་ཡོད་པའི་རྒྱུ་མཚན་གྱིས་མི་ཚང་མ་
ལའང་དེ་ལྟར་ཁོ་གཉིས་ཀྱི་སྤྲོ་སྣང་དེ་བྱུང་ཡོད་ངེས་བསམས། ཝང་ནཱ-ཎོའ་
མ་སི་དང་ཨེ་ཕོ་ལོ་ནཱ་གཉིས་དགའ་སྤྲོ་སྐྱེས་ཡོད་ཅིང༌། ཁོ་གཉིས་ཀྱང་
འཇིག་རྟེན་ཞིག་ཡིན། ཕྱི་དྲོ་ཉི་མ་ཕྱེད་ཀ་ཆུ་ཡིས་བསྐོར་བའི་གླིང་ཕྲན་དེའི་
རི་བོ་དག་གི་སྟེང་ནས་བཞུད་དེ་མར་རྒྱང་རིང་གི་མཚོ་མཐའི་ཕྱོགས་སུ་ནུབ་
སྐབས། ཁི་ནོ་སོ་སོའི་ཁང་པའི་ནང་ཙོག་ནས་ཡོད་ཅིང་ཝང་ནཱ་ཁོའི་གམ་དུ་
ཡོད་པ་དང་། ཁོའི་སྤྱིལ་བུའི་ནང་དུ་ཁྱིམ་མཚེས་ཚོས་ཡོངས་སུ་གང་ནས་
ཡོད། ཁི་ནོས་་ཆེན་པོ་དེ་ལག་ཁུག་ཏུ་བཟུང་ནས་བསྡད་པ་
དང་། ཁོའི་ལག་ཁུག་ཏུ་དེ་ནི་ཚ་བོ་དང་གསོན་པོར་གནས་ཡོད་ལ། ་
གི་རོལ་དབྱངས་དང་ཁྱིམ་ཚང་གི་རོལ་དབྱངས་གཉིས་གཅིག་ཏུ་འདྲེས་
པས། ཕན་ཚུན་གཅིག་གིས་གཅིག་ལ་མཛེས་སྡུག་སྣོན་རེས་བྱས། ཁྱིམ་
མཚེས་ཚོས་ཁི་ནོའི་ལག་ནང་གི་་ལ་བལྟས་ནས་ཇི་ལྟར་མི་ཞིག་ལ་
དེ་ལྟ་བུའི་རླུང་རྟ་ཞིག་རྒྱུགས་རྒྱུ་ཡོད་སྲིད་ཨང་དྲན།
གཅེན་པོ་ཡིན་པའི་རྒྱ་མཚན་གྱིས་ཁི་ནོའི་གཞོགས་གཡས་སུ་ཙོག་པའི་
ཝང་ནཱ-ཋོའ་མ་སིས“ད་ནི་ཁྱོད་རང་ཕྱུག་པོ་ཞིག་ཏུ་གྱུར་ཡོད་པས་ཅི་ཞིག་
བྱེད་རྒྱུ་ཡིན་ནམ”ཞེས་དྲིས།
ཁི་ནོས་རང་ཉིད་ཀྱི་མུ་ཏིག་ལ་ཞིབ་པར་བལྟས་པ་དང་། ཝང་ནཱས་མིག་
ཟུང་མར་ཕབ་ནས་ངོ་གདོང་ལ་ཤོ་ལོ་དཀྲིས་ཏེ་རང་ཉིད་ཀྱི་དགའ་སྤྲོའི་བྲེལ་
སྣང་དེ་མི་མཐོང་བ་བཟོས། མུ་ཏིག་གི་དཀར་མདངས་ཁྲོད་དུ་སྔོན་ཆད་ཁི་
ནོའི་སེམས་སུ་འཁོར་མྱོང་ཡང་ཡོང་མི་སྲིད་པ་ཞིག་རེད་སྙམ་ནས་བསྐྱུར་
བའི་ཕུགས་བསམ་རྣམས་ཀྱི་གཟུགས་བརྙན་ཤར། མུ་ཏིག་གི་ནང་དུ་ཁོས་
རང་ཉིད་དང་། ཝང་ནཱ། ཁོ་ཡོ་ཐི་ཐཱ་གསུམ་པོ་མཆོད་ཁྲི་མཐོན་པོའི་མདུན་དུ་
ལང་བཞིན་པ་དང༌། པུས་མོ་འཛུགས་བཞིན་པ་མཐོང་ལ། ད་ནི་ཁོ་གཉིས་
ཀྱིས་སྒོར་མོ་སྟེར་ཐུབ་པས་དངོས་སུ་གཉེན་སྒྲིག་བྱེད་ཀྱིན་ཡོད། ཁོས་དལ་
གྱིས“ངེད་གཉིས་གཉེན་སྒྲིག་བྱེད་རྒྱུ་ཡིན —མཆོད་ཁང་ནང་དུ”ཞེས་སྨྲས།
མུ་ཏིག་ནང་དུ་ཁོས་ཁོ་ཚོ་བཟའ་མི་གསུམ་གྱིས་གྱོན་ཆས་གང་ཞིགག་
གྱོན་ཡོད་པ་མཐོང་སྟེ། ཝང་ནཱས་གསར་པའི་མཁྲེགས་ཆའང་མ་ཤོར་བའི་
ཤཱ་ལོ་ཞིག་དང་སྨད་ཤམ་སོ་མ་ཞིག་གྱོན་ཡོད་པ་མ་ཟད། སྨད་ཤམ་རིང་པོ་
དེའི་འོག་ཏུ་མོས་ལྷམ་ཡང་གྱོན་ཡོད་པ་མཐོང་ཐུབ། དེ་ཡོད་ཚདམུ་ཏིག་ནང་
དུ་རེད་དེ —གཟུགས་བརྙན་དེར་འོད་མདངས་འཕྲོ་བཞིན་ཡོད། ཁོ་རང་ཉིད་
ཀྱང་གྱོན་ཆས་དཀར་པོ་གསར་རྐྱང་ཞིག་གིས་གཡོགས་པ་དང་། ལག་ཏུ་ཞྭ་
མོ་སོ་མ་ཞིག་ཐོགས་པ་དེ་ནི་རྩྭས་བསླས་པ་ཞིག་མ་ཡིན་པར་སྤུས་ཀ་
ལེགས་པའི་ཕྱིང་བས་བཟོས་པ་ཞིག་རེད་ལ། ད་དུང་ཁོས་གྱོན་པའི་ལྷམ་ནི་
བསིལ་ལྷམ་མ་ཡིན་པར་ལྷམ་སྒྲོག་ལྡན་པའི་ལྷམ་ཆ་གཅིག་རེད། འོན་
ཀྱང་། ཁོ་ཡོ་ཐི་ཐཱ་གཙོ་བོ་རེད་དེ —ཁོས་ལུས་ལ་ཨ་རི་ནས་ཐོན་པའི་གྲུ་
པའི་གྱོན་ཆས་”སྔོན་པོ་ཞིག་གྱོན་པ་དང༌། མགོ་ལ་སྔོན་ཆད་ཐེངས་གཅིག་
ལ་སྤྲོ་སྐྱིད་ཀྱི་གྲུ་གཟིངས་ཤིག་མཚོ་ཁུག་དེར་འབྱོར་དུས་ཁི་ནོས་མཐོང་
མྱོང་བའི་གྲུ་དཔོན་གྱི་ཞྭ་མོ་དང་མཚུངས་པའི་ཞྭ་མོ་ཆུང་ཆུང་ཞིག་གྱོན་
ཡོད། འདི་དག་ཡོད་ཚད་ཁི་ནོས་འོད་མདངས་འཕྲོ་བའི་་ནང་དུ་
མཐོང་བ་དང༌། ཁོས“ང་ཚོས་གྱོན་ཆས་གསར་པ་ཉོ་རྒྱུ་ཡིན”ཞེས་བཤད།
མུ་ཏིག་གི་རོལ་དབྱངས་ཁོའི་རྣ་ལམ་དུ་རྒྱ་གླིང་གི་སྒྲ་ལྟར་ཤུགས་ཆེར་
གྲགས།
དེ་ནས་ལྟ་ན་སྡུག་པའི་་སྐྱ་བོ་དེའི་ངོས་སུ་ཁི་ནོས་འདོད་པའི་ཅ་
དངོས་ཆུང་ཙག་རྣམས་ཤར་ཏེ། ལོ་གཅིག་གི་སྔོན་ལ་བོར་བརླག་ཏུ་ཕྱིན་
པའི་ཉ་མདུང“་དེའི་རྐང་ཚབ་ཏུ་ཉ་མདུང་ཞིག་ཤར་ཞིང༌། དེ་ནི་ཡུ་བའི་སྣེ་ལ་
ལྕགས་ལུང་ལྡན་པའི་ཉ་མདུང་གསར་པ་ཞིག་རེད། དེའི་རྗེས་ཁོའི་སེམས་
ཀྱིས་མེ་མདའ་ཞིག་སྒོམ་ཕོད་ལ་མ་ཕོད་བྱས། འོན་ཀྱང་། ཁོ་རང་ཤིན་ཏུ་
ཕྱུག་པོ་ཆགས་ཡོད་པས་ཅི་ལ་མི་ཕོད། ཁི་ནོས་་ནང་དུ་ཁི་ནོ་
མཐོང་། ཁི་ནོས་ཝིན་ཆི་སི་ཥར་རྟགས་ཅན”་གྱི་མེ་མདའ་ཞིག་ལག་ཏུ་བཟུང་
ནས་ཡོད། དེ་ནི་ཉིན་མོའི་རྨི་ལམ་ཆེ་ཤོས་དང་ཤིན་ཏུ་སྐྱིད་པོ་ཞིག་
རེད། ཁོའི་མཆུ་ཏོ་ཐེ་ཚོམ་ངང་འགུལ་བ་དང༌། “མེ་མདའ་ཞིག །ཕལ་ཆེར་
མེ་མདའ་ཞིག”ཅེས་བཤད།
ཁོའི་སྟོང་བསམ་གྱི་བཀག་རྒྱ་གཏོར་བྱེད་ནི་མེ་མདའ་རེད། འདི་ནི་ཡོང་
མི་སྲིད་པ་ཞིག་ཡིན་པས། གལ་སྲིད་ཁོས་རང་ཉིད་ལ་མེ་མདའ་ཡོད་པའི་
བསམ་བློ་གཏོང་ཐུབ་ན། སྟོང་བསམ་གྱི་མཐའ་མཚམས་ཧྲིལ་པོ་གད་འཐོར་
ཕྱིན་ནས་ཁོ་མུ་མཐུད་དུ་ཆས་ཐུབ། རྒྱུ་མཚན་ནི་འགྲོ་བ་མི་རྣམས་འདོད་བློ་
གཏན་ནས་མི་ཚིམ་ཟེར་བ་དང༌། ཁྱོད་ཀྱིས་ཁོ་ཚོ་ལ་དངོས་པོ་གཅིག་བྱིན་
ན། ཁོ་ཚོས་དེ་ལས་ལྷག་པ་ཞིག་འདོད་ཀྱི་ཡོད། གནས་ཚུལ་འདི་གལ་ཆུང་
མདོག་གིས་བཤད་ཀྱི་ཡོད་ཀྱང་། འདི་ནི་འགྲོ་བ་མིའི་རིགས་ཀྱི་ནུས་རྩལ་
ཆེ་ཤོས་དག་གི་ཁྲོད་ནས་གཅིག་དང༌། གང་ཡོད་ལ་འདོད་བློ་ཁེངས་པའི་
དུད་འགྲོ་སྲོག་ཆགས་རྣམས་ལས་ཁྱད་དུ་འཕགས་པ་སྒྱུར་བྱེད་གཅིག་ཡིན།
ཁང་པའི་ནང་ཁུ་སིམ་མེར་འཚངས་ནས་བསྡད་པའི་ཁྱིམ་མཚེས་དག་
གིས་ཁོའི་འཆར་ཡན་ཆེན་པོ་དེར་མོས་པའི་མགོ་བོ་གཡུགས་པ་དང༌། རྒྱབ་
ལོགས་ཀྱི་མི་ཞིག་གིས“མེ་མདའ་ཞིག །ཁོས་མེ་མདའ་ཞིག་ཉོ་རྒྱུ་རེད་
འདུག”ཅེས་ཤུབ་ཤུབ་ཏུ་སྨྲས།
ཡིན་ན་ཡང༌། ཁི་ནོའི་ལུས་སེམས་གཉིས་ཀའི་ནང་དུ་་གི་རོལ་
དབྱངས་རྒྱལ་ཁའི་ངང་དྲག་ཏུ་གྲག་བཞིན་ཡོད། ཝང་ནས་མགོ་བོ་ཡར་
བཀྱགས་ནས་བལྟས་པ་དང༌། མོའི་མིག་ཟུང་ཁི་ནོའི་སྙིང་སྟོབས་དང་འཆར་
ཡན་ལ་ཆེས་ཆེར་གདངས་ནས་བསྡད། ད་ནི་ཁོ་ལ་གློག་གི་ནུས་ཤུགས་
ཤིག་བསླེབས་པས་མཐའ་མཚམས་དག་རྡོག་ཐོས་བསྒྱིལ་ནས་ཡོད། མུ་
ཏིག་ནང་དུ་ཁོས་བུ་ཆུང་ཁོ་ཡོ་ཐི་ཐཱ་འཛིན་ཁང་ཞིག་གི་སྒྲོག་ཙེ་ལ་བསྡད་
ཡོད་པ་མཐོང་ཞིང༌། དེ་ནི་སྔོན་ཆད་ཁི་ནོས་ཐེངས་གཅིག་ལ་ཕྱེ་ནས་ཡོད་
པའི་འཛིན་ཁང་གི་སྒོ་ཞིག་ལས་མཐོང་བ་དང་གཉིས་སུ་མ་མཆིས། ཁོ་ཡོ་ཐི་
ཐཱས་ཕྱིའི་སྟོད་ཐུང་ཞིག་གྱོན་པའི་ནང༌། གོང་བ་ཅན་གྱི་སྟོད་ཐུང་དཀར་པོ་
ཞིག་དང་ཁ་ཞེང་ཆེ་བའི་དར་འཇམ་གྱི་གོང་མདུད་ཅིག་གྱོན་ཡོད་པ་མ་
ཟད། ཤོག་བུ་ཆེན་པོ་ཞིག་གི་ཐོག་ཏུ་ཡི་གེ་འབྲི་བཞིན་ཡོད། ཁི་ནོས་ཁྱིམ་
མཚེས་ཚོ་ལ་ཕུར་ཚུགས་སུ་བལྟས་ཏེ“ངའི་བུ་སློབ་གྲྭར་འགྲོ་ངེས་རེད”ཅེས
བཤད་པ་དང༌། ཁྱིམ་མཚེས་རྣམས་ཁུ་སིམ་མེར་གྱུར། ཝང་ནཱས་དབུགས་
གཏོང་མཚམས་བཞག་པ་དང༌། མོས་ཁོ་ལ་ཞིབ་ཏུ་ལྟ་བའི་སྐབས་མོའི་མིག་
ཟུང་ཤིན་ཏུ་དྭངས་ཤིང་གསལ། དེ་ནས་མོས་མིག་ཟུང་མྱུར་བར་མར་པང་དུ་
ཡོད་པའི་ཁོ་ཡོ་ཐི་ཐཱ་ལ་ཕབ་ནས་དེ་འདྲ་ཞིག་ཡོང་སྲིད་མིན་ཨེ་མཐོང་
བལྟས།
ཡིན་ན་ཡང༌། ཁི་ནོའི་ངོ་གདོང་ལ་ལུང་བསྟན་གྱིས་ཁེངས་ནས་
ཡོད། “ངའི་བུས་ཀློག་ཤེས་ངེས་རེད་ལ། དཔེ་དེབ་རྣམས་ཀྱི་ཁ་འབྱེད་ངེས་
རེད། ངའི་བུས་བྲིས་ཤེས་ནས་འབྲི་ངེས་རེད། ངའི་བུས་ད་དུང་གྲངས་ཁ་
བརྩི་ངེས་པ་དང༌། འདི་དག་གིས་ང་ཚོ་བཅིངས་པ་ལ་སྒྲོལ་ངེས་རེད།
མཚན་ནི་ཁོས་གནས་ཚུལ་གང་ཡིན་ཤེས་ངེས་རེད —ཁོས་ཤེས་ངེས་པ་
དང༌། ཁོ་བརྒྱུད་དེ་ང་ཚོས་ཀྱང་ཤེས་ངེས་རེད།” མུ་ཏིག་ནང་དུ་ཁི་ནོས་ཁོ་
རང་ཉིད་དང་ཝང་ནཱ་གཉིས་སྤྱིལ་བུའི་ནང་གི་མེ་ཆུང་ཆུང་དེའི་གམ་དུ་ཙོག་
ནས་ཡོད་པ་དང་། ཁོ་ཡོ་ཐི་ཐཱས་དེབ་ཆེན་པོ་ཞིག་ཀློག་བཞིན་ཡོད་པ་
མཐོང་། ཁི་ནོས“འདི་ནི་་གིས་གང་བྱེད་རྒྱུ་ཡིན་པ་དེ་རེད”ཅེས་
བཤད།ངོ་མ་ཁོས་རང་ཉིད་ཀྱི་མི་ཚེའི་ནང་དུས་གཅིག་ལ་སྐད་ཆ་དེ་འདྲའི་
མང་པོ་ཞིག་གཏན་ནས་བཤད་མྱོང་མེད་པ་དང༌། གློ་བུར་དུ་ཁོས་རང་ཉིད་
ཀྱི་སྐད་ཆར་འཇིགས་སྣང་སྐྱེས། ཁོས་ལག་པ་མུ་ཏིག་ཐོག་ཏུ་མར་བསྡམས་
ནས་དེའི་འོད་སྣང་བཅད། དངོས་སུ་ཡོང་མིན་མི་ཤེས་པར་་ངས བྱེབྱེད་རྒྱུ
ཡིན”ཟེར་མཁན་གྱི་མི་ཞིག་ལ་འཇིགས་སྣང་སྐྱེ་བ་ལྟར། ཁི་ནོར་འཇིགས་
སྣང་སྐྱེས།
ད་ནི་ཁྱིམ་མཚེས་ཚོས་སོ་སོས་ཤིན་ཏུ་ངོ་མཚར་བའི་དོན་རྐྱེན་ཞིག་
དངོས་སུ་མཐོང་བ་རྟོགས། ཁོ་ཚོས་ད་ནི་དུས་ཚོད་ཀྱི་བརྩི་མཚམས་ཁི་ནོའི་
་ནས་འགོ་འཛུགས་པ་དང༌། མ་འོངས་པའི་ལོ་ཟླ་དུ་མའི་རིང་ཁོ་ཚོས་
སྐད་ཅིག་འདིའི་སྐོར་གླེང་མོལ་བྱེད་ངེས་པ་རྟོགས། གལ་སྲིད་ཁི་ནོའི་རེ་
འདོད་དེ་དག་མངོན་དུ་གྱུར་བ་ཡིན་ན། ཁོ་ཚོས་མ་འོངས་པར་ཁི་ནོའི་ད་
ལྟའི་ཚུགས་ག་དང་རྣམ་འགྱུར་ཅི་འདྲ་ཡིན་པ་དང༌། ཁོས་ཅི་ཞིག་བཤད་
པ། ཁོའི་མིག་ཟུང་ལ་ཅི་འདྲའི་འོད་སྣང་གིས་ཕྱུག་པའི་སྐོར་གླེང་ངེས་པ་མ་
ཟད། ཁོ་ཚོས“ཁོ་ནི་ཡོངས་སུ་འགྱུར་བ་ཐེབས་པའི་མི་ཞིག་རེད་འདུག །ཁོ་
ལ་སྟོབས་ཤུགས་ཤིག་སྐྱེས་འདུག་པ་དང༌། ཡོད་ཚད་དེ་ནས་འགོ་ཚུགས་
སོང་། སྐད་ཅིག་དེ་ནས་བཟུང་ཁོ་ཅི་འདྲའི་མི་རླབས་ཆེན་ཞིག་ཆགས་ཡོད་
པ་ཁྱོད་ཀྱིས་མཐོང་གསལ་རེད། ང་རང་ཉིད་ཀྱིས་དེ་དངོས་སུ་མཐོང་
བྱུང”ཟེར་ངེས།
ཡིན་ན་ཡང་། གལ་སྲིད་ཁི་ནོའི་འཆར་གཞི་དེ་མངོན་དུ་མ་གྱུར་བ་ཡིན་
ན། ཁྱིམ་མཚེས་འདི་དག་རང་གིས“དེ་ནས་འགོ་ཚུགས་སོང༌། ཁོ་ལ་བླུན་
རྟགས་ཀྱི་སྨྱོ་ཤེད་དྲག་པོ་ཞིག་སྐྱེས་ནས་བླུན་བཤད་བྱས་སོང༌། དཀོན་
མཆོག་གིས་ང་ཚོ་དེ་ལྟ་བུ་ལས་སྲུང་བར་ཤོག །རེད། ཁི་ནོས་དུས་རྒྱུན་གྱི་
གནས་སྟངས་ལ་གྱེན་ལོག་བྱས་པས། དཀོན་མཆོག་གིས་ཁོ་ལ་ཉེས་ཆད་
བཅད་པ་རེད། ཁོ་ཅི་འདྲ་ཞིག་གྱུར་ཡོད་པ་ཁྱོད་ཀྱི་མཐོང་གསལ་རེད། ང་
རང་ཉིད་ཀྱིས་ཁོའི་དཔྱོད་ཤེས་བོར་བའི་སྐད་ཅིག་དེ་མཐོང་བྱུང”ཟེར་ངེས།
ཁི་ནོས་མར་རང་ཉིད་ཀྱི་ཁུ་ཚུར་ལ་བལྟས་པ་ན། རྒྱ་སྒོ་ལ་བརྡུངས་པའི་
ཚིགས་མགོར་རྨ་སྐོགས་གཡོགས་ནས་དམ་པོར་གྱུར་ཡོད།
ད་ནི་ས་སྲོད་སླེབ་བཞིན་ཡོད་ཅིང་། འཝང་ནཱས་ཤཱ་ལོ་བྱིས་པའི་འོག་ཏུ་
ལུང་གུག་བརྒྱབ་ནས་མོའི་དཔྱི་མགོའི་སྟེང་དུ་ཁུར་བ་དང༌། གོ་དོང་ལ་ཕྱིན་
ནས་མེ་ཐལ་གསེང་ནས་རྡོ་སོལ་ཞིག་བསྔོགས་རྗེས། དབྱུག་ཐུར་འགའ་
བཅག་ནས་དེའི་ཐོག་ཏུ་བཞག་པ་དང༌།རླུང་གཡབས་ནས་མེ་ཁ་གསོས། མེ་
རླབས་ཆུང་ཆུང་དག་གིས་ཁྱིམ་མཚེས་ཚོའི་ངོ་གདོང་སྟེང་དུ་ཞབས་བྲོ་
འཁྲབས། ཁོ་ཚོས་ད་ནི་སོ་སོའི་དགོང་ཟས་ལ་ལོག་དགོས་པ་ཤེས་
རུང༌། དེ་ནས་བྲལ་ཏེ་འགྲོ་འདོད་མེད།
མུན་ཡོངས་སུ་རུབ་ལ་ཉེ་ཞིང༌། ཝང་ནཱའི་མེ་ལྕེས་སྤྱིལ་བུའི་གྱང་ངོས་སུ་
གྲིབ་གཟུགས་འཕངས་པ་ན། “ཡབ་ཆེན་ཕེབས་ཀྱི་འདུག— ཆོས་དཔོན་
ཕེབས་ཀྱི་འདུག”ཅེས་ངག་གཅིག་ནས་གཅིག་ལ་བརྒྱུད་པའི་ཤུབ་ཤུབ་ཀྱི་
སྐད་ཅིག་ནང་དུ་འབྱོར སྐྱེས་པ་རྣམས་ཀྱིས་མགོའི་ཞྭ་མོ་ཕུད་དེ་སྒོ་ནས་
ཕྱིར་ནུད་བྱས་པ་དང༌། བུད་མེད་ཚོས་ཤཱ་ལོ་ངོ་གདོང་སྟེང་དུ་བཀབ་སྟེ་མིག་
མདའ་མར་ཐང་དུ་ཕབ། ཁི་ནོ་དང་གཅེན་པོ་ཝང་ནཱ-ཋོའ་མ་སི་གཉིས་ཀྱང་
ཡར་ལངས། ཆོས་དཔོན་ནང་དུ་འཛུལ་བ་དང་། ཁོང་ནི་རྒས་འཁོགས་ཀྱི་སྐྱི་
ལྤགས་དང་ལོ་ཆུང་གི་མིག་རྣོན་པོ་ལྡན་པའི་བགྲེས་སོང་དབུ་དཀར་པོར་
འགྱུར་བཞིན་པ་ཞིག་རེད། ཁོང་གིས་མི་དམངས་འདི་དག་བྱིས་པར་བརྩི་བ་
དང་བྱེད་སྟངས་ཀྱང་བྱིས་པ་ལྟར་བྱེད་ཀྱི་ཡོད།
“ཁི་ནོ།” ཁོང་གིས་དལ་བུར་གསུངས། “ཁྱོད་ཀྱི་མིང་ནི་སྐྱེས་ཆེན་དམ་
པ་ཞིག་གི་མཚན་གྱི་རྗེས་སུ་བཏགས་པ་རེད —དེ་ནི་ལྷ་ཁང་འདིའི་རླབས་
ཆེ་བའི་ཡབ་ཆེན་ཞིག་ཡིན་ནོ།”ཁོང་གིས་གང་གསུང་བཞིན་པ་དེ་ཡེ་ཤུའི་
ཞལ་འདོན་ལྟར་བཟོས། “ཁྱོད་ཀྱི་མིང་གིས་བྱེ་ཐང་བཏུལ་ཞིང༌། ཁྱོད་ཀྱི་མི་
དམངས་ཀྱི་སེམས་པ་བཟང་དུ་བཏང་བ་དེ་ཁྱོད་ཀྱིས་ཤེས་སམ། དེ་དཔེ་ཆ་
དག་ཏུ་གསལ་ཡོད།"I
ཁི་ནོས་མྱུར་དུ་མར་ཝང་ནཱའི་དཔྱི་མགོར་འཕྱངས་པའི་བུ་ཆུང་ཁོ་ཡོ་ཐི
ཐཱ་ཡི་མགོ་ལ་བལྟས། ཁོའི་སེམས་སུ་ཉིན་ཞིག་ལ་བུ་འདིས་གང་ཞིག་དཔེ་
ཆའི་ནང་ཡོད་པ་དང༌། གང་ཞིག་དཔེ་ཆའི་ནང་མེད་པ་རྟོགས་ངེས་རེད་
དྲན། ཁི་ནོའི་མགོ་ནང་དུ་རོལ་དབྱངས་གྲག་མཚམས་བཞག་ཟིན་རུང༌། ད་
ནི་ཞོགས་པ་དེའི་དབྱངས་རྟ་དང༌། གདོན་འདྲེ་དང་དགྲ་བོའི་རོལ་དབྱངས་ག
ལེར་གསལ་ལ་མི་གསལ་བའི་ངང་གྲག་འགོ་བརྩམས། འོན་ཀྱང༌། དེ་ནི་
གཉོམ་ཆུང་དང་ནུས་ཤུགས་མེད་པ་ཞིག་རེད། ཁི་ནོས་ཁྱིམ་མཚེས་ཚོར་
བལྟས་ནས་སུ་ཞིག་གིས་རོལ་དབྱངས་དེ་ནང་དུ་དྲངས་ཡོང་སྲིད་པ་ཨེ་
མཐོང་བལྟས།
ཡིན་ན་ཡང༌། ཆོས་དཔོན་གྱིས་སླར་ཡང“ངས་ཁྱོད་ཀྱིས་རྒྱུ་ནོར་རྩ་ཆེན་
ཞིག་སྟེ་་རྩ་ཆེན་ཞིགརྙེད་ཡོད་པ་ཤེས་སོང”ཞེས་གསུངས།
ཁི་ནོས་ཁུ་ཚུར་བཤིག་ནས་་ལག་མཐིལ་དུ་བསྟན་པ་དང༌། མུ་
ཏིག་གི་ཆེ་ཆུང་དང་མཛེས་སྡུག་ལ་ཆོས་དཔོན་རེ་ཞིག་ཁ་གདངས་ནས་
ལུས་ཤིང༌། དེ་ནས་ཁོང་གིས་་ངའི་བུ། ངའི་རེ་བ་ལ་ཁྱོད་ཀྱིས་་འདི་
སྦྱིན་མཁན་གྱི་དཀོན་མཆོག་ཁོང་ལ་བཀའ་དྲིན་གསོལ་རྒྱུ་དང་། མ་འོངས་
པའི་ལམ་སྟོན་ཆེད་གསོལ་འདེབས་ཞུ་རྒྱུ་དྲན་པར་ཤོག”ཅེས་གསུངས།
ཁི་ནོས་ལྐུགས་པའི་ཚུལ་གྱིས་མགོ་བོ་ལྕོག་ལྕོག་བྱས་པ་དང་། སྐད་ཆ་
དལ་གྱིས་ཤོད་མཁན་དེ་ཝང་ནཱ་གྱུར་སོང་། “ཡབ་ཆེན་ལགས། ང་ཚོས་དྲན་
ངེས་རེད། ད་ནི་ངེད་གཉིས་གཉེན་སྒྲིག་ཀྱང་བྱེད་རྒྱུ་ཡིན། ཁི་ནོས་དེ་ལྟར་
ཟེར་བྱུང་།” མོས་བདེན་དཔང་ཆེད་དུ་ཁྱིམ་མཚེས་ཚོར་བལྟས་པ་དང༌། ཁོ་
ཚོས་དོ་ནན་ངང་མགོ་བོ་ལྕོག་ལྕོག་བགྱིས།
ཆོས་དཔོན་གྱིས་“་ཁྱོད་ཀྱི་བསམ་བློ་དང་པོ་དེ་བསམ་བློ་བཟང་པོ་ཡིན་པ་
མཐོང་བས་ཡག་པོ་བྱུང༌། དཀོན་མཆོག་གིས་ཁྱོད་ལ་གཟིགས་པར་
ཤོག །ངའི་བྱིས་པ་ཚོ”ཞེས་གསུངས་རྗེས། ཁ་ཕྱིར་བསྐོར་ནས་ཁུ་སིམ་མེར་
ལོག་པ་ན། མི་ཚོགས་ཀྱིས་ཁོང་བར་ནས་ཕེབས་སུ་བཅུག །
ཡིན་ན་ཡང་། ཁི་ནོའི་ལག་པས་སླར་ཡང་་དམ་དུ་བསྡམས་པ་
དང༌། ཁོས་དོགས་ཟོན་ངང་མཐའ་འཁོར་དུ་མིག་ཉུལ་བྱེད་ཀྱིན་ཡོད།
མཚན་ནི་ཁོའི་རྣ་ལམ་དུ་གདོན་འདྲེའི་གླུ་དབྱངས་ཙེར་སྒྲ་དང་བཅས་གྲགས་
ཏེ་་གི་རོལ་དབྱངས་འཇོམས་བཞིན་ཡོད་པས་ཡིན།
ཁྱིམ་མཚེས་རྣམས་དལ་གྱིས་སོ་སོའི་ཁང་པར་ལོག་པ་དང་། ཝང་ནཱ་མེ་
འགྲམ་དུ་ཙོག་ནས་སྲན་མ་བཙོས་མ་བླུགས་པའི་རྫ་མའི་སྣོད་དེ་མེ་ལྕེ་ཆུང་
ཆུང་སྟེང་དུ་བཙུགས། ཁི་ནོ་སྒོ་ཁར་ཡོང་ནས་ཕྱི་ལོགས་སུ་བལྟས། དུས་
རྒྱུན་ལྟར། ཁོས་མེ་ཁ་དུ་མ་ནས་ཡོང་བའི་དུ་དྲི་ཚོར་ཐུབ་པ་མ་ཟད། རབ་
རིབ་ཀྱི་སྐར་མ་རྣམས་མཐོང་ཐུབ་པ་དང༌། མཚན་མོའི་མཁའ་རླུང་གི་རླན་
གཤེར་ཡང་ཚོར་ཐུབ་པས། ཁོས་དེ་ལས་སྲུང་ཆེད་སྣ་བ་བཀབ་ནས་
བསྡད། ཁྱི་རིད་པོ་ཞིག་ཁོའི་སར་ཡོང་ནས་རླུང་གིས་བསྐྱོད་པའི་དར་ལྕོག་
ལྟར་གཡོ་འགུལ་གྱིས་ཁོ་ལ་འཚམས་འདྲི་བྱས། ཁི་ནོས་མར་དེ་ལ་བལྟས་
ཀྱང་དེ་མ་མཐོང་། ཁོ་རང་མཐའ་མཚམས་དག་ལས་བརྒལ་ཏེ་གྲང་ངར་དང་
ཡོལ་སྣང་གི་ཕྱི་རོལ་དུ་ཡོད། ཁོ་ལ་རང་ཉིད་ཁེར་རྐྱང་དུ་གྱུར་ནས་སྐྱབས་
མེད་མགོན་མེད་ཀྱི་ཚོར་སྣང་སྐྱེས་ལ། ཙེར་ཙེར་དུ་གྲག་བཞིན་པའི་ཆ་ག་བ་
དང༌། ཙེར་སྒྲག་སྒྲོག་བཞིན་པའི་ནགས་ཀྱི་སྦལ་པ། ཐྲོག་ཐྲོག་གི་སྒྲ་འབྱིན་
བཞིན་པའི་སྦལ་ཆེན་རྣམས་ཀྱིས་གདོན་འདྲེའི་རོལ་དབྱངས་འདྲེན་བཞིན་པ་
ལྟར་སྣང་། ཁི་ནོ་འདར་གསིག་ཕྲན་ཙམ་ཞིག་ཤོར་བ་དང༌། ཁོས་ཀཱམ་པ་
ལིང་སྣ་བའི་ཐོག་ཏུ་དམ་ཙམ་ཐེན། ཁོས་་ད་དུང་ཡང་ལག་ནང་དུ་ཉར་
ནས་ལག་མཐིལ་དུ་དམ་པོར་བསྡམས་ཡོད་ཅིང༌། དེ་དྲོད་འཇམ་གྱིས་ཁོའི་
ཤ་ལ་འབྱར་ནས་ཡོད།
ཁོས་རྒྱབ་ཏུ་ཝང་ནཱས་བག་ལེབ་རྫ་མའི་སྣོད་ཀྱི་སྟེང་དུ་མ་བཞག་གོང་ལ་
དེ་དག་ལ་ལག་ལྕག་གཞུ་བཞིན་པའི་སྒྲ་ཐོས། ངོ་མ་ཁོས་རང་ཉིད་ཀྱི་ཁྱིམ་
ཚང་གི་དྲོ་སྐྱིད་དང་བདེ་འཇགས་ཡོད་ཚད་རྒྱབ་ཏུ་ཡོད་པ་ཚོར་ཞིང༌། ཁྱིམ་
ཚང་གི་རོལ་དབྱངས་དེ་ཞིམ་ཕྲུག་ཅིག་གི་སྔུར་སྒྲ་གཉོམ་པོ་ལྟར་ཁོའི་རྒྱབ་
ནས་ཡོང་། ཡིན་ན་ཡང༌། ད་ནི་ཁོས་སོ་སོའི་མ་འོངས་པ་ཅི་འདྲ་ཞིག་ཡིན་
པ་བཤད་ཟིན་པས་དེ་གསར་སྐྲུན་བྱས་ཡོད། འཆར་གཞི་ནི་དངོས་སུ་ཡོད་
པའི་དངོས་པོ་ཞིག་ཡིན་ལ། སེམས་ཀྱིས་བསྐྲུན་པའི་འཆར་སྣང་རྣམས་
ཉམས་སུ་མྱོང་གི་ཡོད། འཆར་གཞི་ཞིག་བཟོས་ནས་སེམས་སུ་བསྒོམས་
ཚར་རྗེས། དེ་དོན་དངོས་གཞན་དག་དང་ལྷན་དུ་དོན་དངོས་སུ་འགྱུར་ཏེ–
དེ་གཏན་ནས་རྩ་གཏོར་བྱེད་རྒྱུ་མེད་ཀྱང་ལས་སླ་པོར་ཚུར་རྒོལ་འཕོག་ཆོག་
ཆོག་ཅིག་ཡིན། དེ་བས་ཁི་ོའི་མ་འོངས་པ་དེ་དངོས་ཡོད་ཅིག་ཡིན་ན་ཡང་
དེའི་གོ་རིམ་བསྒྲིགས་ཟིན་པས། དེ་རྩ་མེད་བཟོ་བྱེད་ཀྱི་ནུས་སྟོབས་གཞན་
རྣམས་ཀྱང་བསྒྲིགས་ཚར་བ་དང༌། གནས་ཚུལ་འདི་ཁོ་ནོས་རྟོགས་པས་
ཁོས་ཚུལ་རྒོལ་དེར་གདོང་ལེན་བྱེད་པའི་གྲ་སྒྲིག་ཀྱང་བྱེད་དགོས། ཁི་ནོས་
ད་དུང་འདི་ཡང་ཤེས་ཀྱི་ཡོད་དེ། ལྷ་རྣམས་མིའི་འཆར་གཞི་ལ་མཉེས་པོ་
མེད་པ་དང་། སྟེས་དབང་གིས་བྱུང་བའི་ལེགས་འགྲུབ་ལ་མ་གཏོགས་མཉེས་
པོ་མེད། ཁོས་གལ་སྲིད་མི་ཞིག་སོ་སོའི་འབད་བརྩོན་ལ་བརྟེན་ནས་ལེགས་
གྲུབ་ཅན་དུ་གྱུར་ན་ལྷ་རྣམས་ཀྱིས་ཁོ་ལ་དགྲ་ཤ་ལེན་གྱི་ཡོད་པ་དེའང་ཤེས་
ཡོད། དེར་བརྟེན་ཁི་ནོ་འཆར་གཞི་ལ་ཞེད་ཀྱི་ཡོད་རུང་གཅིག་བཟོས་ཟིན་
པས། ད་ནི་ཁོས་དེ་གཏན་ནས་རྩ་མེད་བཟོ་མི་ཐུབ་པ་དང༌། ཚུར་རྒོལ་དེར་
གདོང་ལེན་བྱེད་པའི་ཆེད། ཁོས་རང་ཉིད་ལ་འཛམ་གླིང་ལ་ཁ་གཏད་གཅོག་
བྱེད་ཀྱི་སྐྱི་པགས་སྲ་མཁྲེགས་ཤིག་བཟོ་འགོ་བརྩམས་ཟིན། ཁོའི་མིག་དང་
སེམས་ཀྱིས་ཉེན་ཁ་མ་ཡོང་གོང་ནས་རྟོག་ཞིབ་བྱས།
དེ་ལྟར་སྒོ་ལམ་དུ་ལངས་ནས་འདུག་སྐབས། ཁོས་མི་གཉིས་ཚུར་བཅར་
བཞིན་པ་མཐོང་བ་དང་། དེ་གཉིས་ལས་གཅིག་གིས་ལྒང་བཞུ་ཞིག་ཐོགས་
པའི་འོད་སྣང་ཁོ་གཉིས་ཀྱི་རྐང་པ་དང་ཐང་ཐོག་ཏུ་འཕྲོས་ཡོད། ཁོ་གཉིས་ཁི་
ནོ་ཚང་གི་ཤིང་གི་རིབ་མའི་བར་ནས་ཡར་འཛུལ་ཏེ་ཁོའི་སྒོའི་ཐད་དུ་
ཡོང་། ཁི་ནོས་ཁོ་གཉིས་ལས་གཅིག་ནི་སྨན་པ་དང་གཞན་དེ་ཞོགས་པར་རྒྱ་
སྒོ་འབྱེད་མཁན་གྱི་གཡོག་པོ་དེ་ཡིན་པ་མཐོང༌། ཁི་ནོས་དེ་གཉིས་སུ་ཡིན་
པ་མཐོང་བ་ན། ཁོའི་ལག་གཡས་པའི་རྨས་སྐྱོན་ཕོག་པའི་ཚིགས་མགོ་
རྣམས་ལ་ཚ་གཟེར་ལངས། སྨན་པས་་ད་ནངས་ཞོགས་པར་
ཁྱོད་ཡོང་དུས་ང་ནང་ལ་མེད། འོན་ཀྱང༌། ད་ལྟ་ཁོམ་མ་ཐག་ང་བྱིས་པ་ལ་
བལྟ་བར་ཡོང་བ་ཡིན”ཞེས་བཤད།
ཁི་ནོ་སྒོ་ནང་དུ་ལངས་ཏེ་སྒོ་ཡོངས་སུ་བཀག་པ་དང་། ཁོའི་མིག་ཟུང་གི་
རྒྱབ་ཏུ་སྡང་ཟུག་དྲག་ཏུ་གཡོས་ནས་འབར་བ་དང་ལྷན་དུ་འཇིགས་སྣང་ཡང་
སྐྱེས།རྒྱུ་མཚན་ནི་ལོ་ངོ་བརྒྱ་ཕྲག་དུ་མའི་དབང་སྒྱུར་ཁོའི་ལུས་སེམས་ཀྱི་
གཏིང་ཟབ་སར་ཟུག་ཡོད་པས་ཡིན།
“བྱིས་པ་ཕལ་ཆེར་དྲག་ཚར་འདུག” ཁོས་མི་འདོད་པའི་ངང་བཤད།
སྨན་པས་འཛུམ་ཞིག་བསྟན། འོན་ཀྱང་རི་མོ་ཤར་ཤུར་བབ་པའི་ཁོའི་
མིག་ཀོང་ཆུང་ཆུང་ནང་གི་མིག་ཟུང་ལ་འཛུམ་ཞིག་མེད།
ཁོ་ན་རེ། “ངའི་གྲོགས་པོ། མཚམས་རེར་སྡིག་པ་རྭ་ཙའི་མདུང་ལ་ནུས་
པ་ཁྱད་མཚར་ཞིག་ཡོད། མངོན་གསལ་དོད་པོའི་དྲག་སྐྱེད་ཡོང་བ་དང་།དེ་
ནས་ཉེན་བརྡ་ཙམ་ཡང་མེད་པར —ཕོའུ འུ།" ཁོས་མཆུ་ཏོ་དམ་དུ་བསྡམས་
ནས་འགད་སྒྲ་ཆུང་ཆུང་ཞིག་བརྒྱབ་སྟེ་དེ་ཅི་འདྲའི་མགྱོགས་མྱུར་ངང་ཇེ་
སྡུག་ཏུ་འགྲོ་ཆོག་པ་བསྟན་པ་དང༌། རང་ཉིད་ཀྱི་སྨན་ཁུག་ནག་པོ་ཆུང་ཆུང་
དེ་ཕར་སྐོར་ཚུར་སྐོར་བྱས་ཏེ་སྒྲོན་མེའི་འོད་སྣང་དེ་ལ་འཕྲོ་རུ་བཅུག །རྒྱུ་
མཚན་ནི་ཁོས་ཁི་ནོའི་མི་རིགས་ལག་ཤེས་གང་ཡིན་གྱི་ལག་ཆར་དགའ་
ཤིང་ཡིད་ཆེས་བྱེད་པ་ཤེས་ཡོད། “མཚམས་རེར།” སྨན་པས་དལ་ལྷོད་ངང་
མུ་མཐུད་དུ་བཤད། “མཚམས་རེར་རྐང་པ་ཞ་བའམ་མིག་ལོང་བ། ཡང་ན་
རྒྱབ་སྒུར་བ་སོགས་ཡོང་གི་རེད། ཨོ། ངའི་གྲོགས་པོ། ངས་སྡིག་པ་རྭ་ཙའི་
མདུང་གང་འདྲ་ཡིན་ཤེས་ཤིང༌། དེ་བཅོས་ཐུབ་ཀྱི་ཡོད།”
ཁི་ནོས་རང་གི་སྡང་ཟུག་དང་ཁོང་ཁྲོ་འཇགས་ནས་འཇིགས་སྣང་དུ་
འགྱུར་བཞིན་པ་ཚོར།ཁོས་ཅི་ཡང་མི་ཤེས་པ་དང༌། གཅིག་བྱས་ན་སྨན་པ་
འདིས་ཤེས་ཀྱི་ཡོད་སྲིད། ཁོས་མི་འདི་ལ་ཡོད་སྲིད་པའི་ཤེས་རྒྱ་ལས་རང་
ཉིད་ཀྱི་གཏན་འཁེལ་བའི་རྨོངས་པར་བློ་འགེལ་མི་ཐུབ། ཁོའི་མི་རིགས་རྟག་
ཏུ་རྙི་ལ་ཚུད་པ་ལྟར། ཁོ་རང་རྙི་ལ་ཚུད་པ་དང༌། ཁོས་གོང་དུ་བཤད་པ་
ལྟར། དཔེ་ཆའི་ནང་དུ་ཡོད་ཟེར་བ་རྣམས་ཁོ་ཚོས་དངོས་སུ་དཔེ་ཆའི་ནང་དུ་
ཡོད་པ་གསལ་པོ་བཟོ་མ་ཐུབ་བར་དུ་རྙི་ལས་ཐར་མི་སྲིད། ངོ་མ་ཁོས་
བསྒུགས་ནས་ཅི་འབྱུང་ལྟ་མི་ཕོད —དེ་ནི་བུ་ཆུང་ཁོ་ཡོ་ཐི་ཐཱའི་ཚེ་སྲོག་གམ་
བདེ་ཐང་དང་འབྲེལ་ཡོད། ཁོ་གཞོགས་སུ་ལངས་ནས་སྨན་པ་དང་ཁོའི་
གཡོག་པོ་གཉིས་ཤིང་གི་སྤྱིལ་བུའི་ནང་ལ་འཛུལ་དུ་བཅུག །
ཁོ་ནང་དུ་འཛུལ་བ་ན། ཝང་ནཱ་མེ་འགྲམ་ནས་ཡར་ལངས་ཏེ་ཕར་ཕྱིན་པ་
དང༌། མོས་སོ་སོའི་ཤཱི་ལོའི་མཐའ་ཟུར་བྱིས་པའི་ངོ་གདོང་ལ་བཀབ། སྨན་
པ་མོའི་འཁྲིས་སུ་བཅར་ཏེ་ལག་པ་ཕར་བརྐྱངས་པ་ན། མོས་བྱིས་པ་དམ་
པོར་བསྡམས་པ་དང༌། ངོ་གདོང་ལ་ཕར་ཚུར་གཡོ་བཞིན་པའི་མེ་ལྕེའི་གྲིབ
གཟུགས་ཕོག་ནས་ལངས་པའི་ཁི་ནོའི་ཕྱོགས་སུ་བལྟས།
ཁི་ནོས་མགོ་བོ་ལྕོག་ལྕོག་བྱས་པ་ན། ད་གཟོད་གཞི་ནས་མོས་སྨན་པ་
ལ་བྱིས་པ་འཛིན་དུ་བཅུག །
“སྒྲོན་མེ་ཟུངས་དང་།” སྨན་པས་གཡོག་པོར་བཤད་པ་དང་། གཡོག་
པོས་ལྒང་བཞུ་མཐོན་པོར་བཟུང་ནས་འདུག་སྐབས། སྨན་པས་ཡུད་ཙམ་རིང་
བྱིས་པའི་ཕྲག་སྟེང་གི་རྨ་ལ་བལྟས། སྨན་པས་ཡུད་ཙམ་ལ་བསམ་བློ་བཏང་
ཞིང༌། དེ་ནས་བྱིས་པའི་མིག་སྐྱི་ཡར་བརྫེས་ནས་མིག་འབྲས་ལ་བལྟས། ཁོ་
ཡོ་ཐི་ཐཱས་ཕར་འགུལ་ཚུར་འགུལ་གྱིས་ཁོ་ལ་འཐབ་རྒོལ་བྱེད་སྐབས། ཁོས་
ཅི་ཞིག་རྟོགས་པའི་མགོ་བོ་ལྕོག་ལྕོག་བྱས།
“ངས་བསམས་པ་ལྟར་རེད་འདུག” ཁོས་བཤད། “དུག་ནང་དུ་ཕྱིན་
འདུག་པས། ལམ་སེང་དུག་ནུས་འཐོན་ངེས་རེད། ཚུར་ཡོང་ནས་ལྟོས་
དང་།” ཁོས་བྱིས་པའི་མིག་སྐྱི་མར་བཟུང་ནས་བསྡད་པ་དང༌། “ལྟོས་
དང༌། སྔོན་པོ་ཆགས་འདུག”ཅེས་བཤད། ཁི་ནོས་དངངས་འཚབ་ངང་
བལྟས་པ་དང་མིག་སྐྱི་དངོས་གནས་ཕྲན་ཙམ་སྔོན་པོ་ཡིན་པ་མཐོང༌། ཁོས་
དེ་རྟག་ཏུ་ཕྲན་ཙམ་སྔོན་པོ་ཡིན་དང་མིན་ཤེས་ཀྱི་མེད། འོན་ཀྱང༌། རྙི་
བཙུགས་ཚར་བ་དང་། ཁོས་གང་ཡིན་ལྟ་རྒྱུར་སྒུག་མི་ཕོད།
སྨན་པའི་མིག་ཕོར་ཆུང་ཆུང་ནང་གི་མིག་ཟུང་ལ་ཆུ་ཞག་འཁོར། “ངས་
དུག་གི་ཁ་ཕྱོགས་སྒྱུར་ཐབས་བྱེད་སྤྱད་ཅིག་སྟེར་རྒྱུ་ཡིན།” ཁོས་བཤད་པ་
དང་། བྱིས་པ་ཁི་ནོའི་ལག་ཏུ་བཞག།།
དེ་ནས་ཁོས་སྨན་ཁུག་ནས་སྨན་ཕྱེ་དཀར་པོ་ཤེལ་དམ་ཆུང་ཆུང་གང་
དང་། སྨན་ཐུན་གཅིག་གི་སྨན་ཤུབས་ཤིག་ཕྱིར་བཏོན། ཁོས་སྨན་ཤུབས་
ནང་སྨན་ཕྱེས་བཀང་སྟེ་ཤེལ་དམ་ལ་ཁ་གཅོད་བརྒྱབ་པ་དང་། དེ་ནས་སྨན་
ཤུབས་དེའི་ཕྱེད་ཀ་བླངས་ནས་ཁ་ལེགས་པར་བསྒྲིགས། དེའི་རྗེས་ཁོ་ཤིན་
ཏུ་བྱང་ཆ་ལྡན་པའི་ངང་ལས་ལ་ཞུགས་ཏེ། ཁོས་བྱིས་པ་ཚུར་བླངས་ནས་ཁ་
མ་གདངས་བར་དུ་མ་མཆུར་ཤ་གཅུས་བརྒྱབ་པ་དང༌། དེ་ནས་ཁོའི་ཤ་ཡིས་
གང་བའི་མཛུབ་མོ་སྦོམ་པོ་དག་གིས་སྨན་ཤུབས་དེ་བྱིས་པས་མར་འཕེན་མི་
ཐུབ་སའི་མིད་པའི་མཚམས་སུ་བཞག་རྗེས། ཞལ་བའི་ཐོག་ནས་གུ་གུལ་
ཤིང་ཆང་དམ་བེ་ཆུང་ཆུང་དེ་ཡར་བླངས་ནས་ཁོ་ཡོ་ཐི་ཐཱ་ལ་ཧུབ་གང་
འཐུང་དུ་བཅུག་པ་དང༌། སྨན་བཅོས་ཚར་བ་ཡིན། ཁོས་བསྐྱར་དུ་བྱིས་པའི་
མིག་འབྲས་ལ་བལྟས་པ་དང༌། མཆུ་དམ་པོར་བསྡམས་ནས་བསམ་
གཞིགས་བྱེད་ཀྱི་ཡོད་པར་མངོན།
མཇུག་མཐར་ཁོས་བྱིས་པ་ཕྱིར་ཝང་ནཱའི་ལག་ཏུ་བཞག་པ་དང༌། ཁི་ནོའི་
ཕྱོགས་སུ་ཁ་བསྐོར་ནས“ངས་བལྟས་ན། ཆུ་ཚོད་གཅིག་གི་ནང་ཚུན་དུ་དུག་
ནུས་འཐོན་རྒྱུ་རེད། སྨན་གྱིས་བྱིས་པ་གནོད་སྐྱོན་ལས་སྐྱོབ་ངེས་ཀྱང༌། ང་
ཆུ་ཚོད་གཅིག་གི་ནང་དུ་ཚུར་ལོག་ཡོང༌། ཕལ་ཆེར་ང་ཁོ་སྐྱོབ་པའི་དུས་ལ་
བསླེབ་ཐུབ་པ་འདྲ”ཞེས་བཤད། ཁོས་དབུགས་རིང་ཞིག་བཏང་ནས་སྤྱིལ་
བུའི་ཕྱི་ལ་དོན་པ་དང་། ཁོའི་གཡོག་པོས་ལྒང་བཞུ་ཐོགས་ནས་ཁོའི་རྗེས་སུ་
འབྲངས།
ད་ནི་ཝང་ནཱས་བྱིས་པ་ཤཱ་ལོའི་འོག་ཏུ་ཉར་ནས་ཡོད་ཅིང༌། མོས་སེམས་
ཁྲལ་དང་འཇིགས་སྣང་གིས་ཁོ་ལ་ཅེར་ནས་བསྡད། ཁི་ནོ་ཚུར་མོའི་འཁྲིས་
སུ་བཅར་བ་དང་། ཁོས་ཤཱ་ལོ་ཡར་བཀྱགས་ནས་བྱིས་པ་ལ་ཅེར། ཁོས་
བྱིས་པའི་མིག་ལྕིབས་འོག་ཏུ་བལྟ་བའི་ཆེད་ལག་པ་འགུལ་བ་ན། ད་གཟོད་
གཞི་ནས་་ད་དུང་ཡང་རང་ཉིད་ཀྱི་ལག་ཁུག་ཏུ་བཙིར་ནས་ཡོད་པ་
མཐོང༌། དེ་ནས་ཁོ་གྱང་མཚམས་ཀྱི་སྒམ་ཞིག་གི་སར་ཕྱིན་ནས་རས་དུམ་
བུ་ཞིག་ཕྱིར་བླངས། ཁོས་་རས་དུམ་དེའི་ནང་དུ་གཅུད་པ་དང༌། དེ་
ནས་སྤྱིལ་བུའི་གྲུ་ཟུར་ལ་ཕྱིན་ནས་མཛུབ་མོས་ཞལ་བའི་ཐོག་ཏུ་དོང་བུ་ཆུང་
ངུ་ཞིག་བྲུས་རྗེས། ་དེའི་ནང་དུ་བཞག་ནས་ས་ཕྱིར་བཀབ་སྟེ་སྦས་
ཡུལ་དེ་མི་མཐོང་བ་བཟོས། དེ་ནས་ཁོ་རང་མེ་འགྲམ་དུ་ཕྱིན་པ་དང༌། དེར་
ཝང་ནཱས་བྱིས་པའི་ངོ་གདོང་ལྟ་སྲུང་བྱེད་ཀྱིན་ཙོག་ནས་ཡོད།
ཕྱིར་སོ་སོའི་ཁང་པའི་ནང་དུ་འབྱོར་བའི་སྨན་པས་རྐུབ་སྟེགས་ཐོག་བདེ་
བར་བསྡད་དེ་ཆུ་ཚོད་ལ་བལྟས། ཁོའི་ཞབས་ཞུ་བ་ཚོས་ཁོ་ལ་ཤིང་འབྲས་
དང་། བག་ལེབ་མངར་མོ། ཆོག་ལེབ་བཅས་ཀྱི་དགོང་ཟས་ཉུང་ངུ་ཞིག་
བསྐྱལ་བ་དང༌། ཁོས་འདོད་བློ་མི་ཚིམ་པའི་ངང་ཁ་ཟས་ལ་ཅེར་ནས་བསྡད།
འབྱུང་འགྱུར་གྱི་དུས་ཡུན་རིང་པོ་ཞིག་ལ་ཁྱིམ་མཚེས་ཚོའི་ཁང་པའི་ནང་
གི་གཏམ་གླེང་མཐའ་དག་གི་བརྗོད་གཞི་གཙོ་བོར་འགྱུར་ངེས་པའི་གནས་
ཚུལ་དེ་ཆེས་ཐོག་མར་གླེང་སློང་བྱས་ཏེ་ཅི་འདྲ་ཡོང་སྲིད་མིན་བལྟས། ཁྱིམ་
མཚེས་ཚོས་ཕན་ཚུན་མཐེ་བོང་སྟོན་རེས་བྱས་ནས་་དེ་ཇི་ཙམ་ཆེན་
པོ་ཡོད་པ་བསྟན་པ་དང༌། བྱིལ་བྱིལ་བྱེད་པའི་རྣམ་འགྱུར་ཕྲན་བུ་འགའ་
བསྡུས་ནས་དེ་ཅི་འདྲའི་ཡིད་དུ་འོང་བ་ཞིག་ཡིན་པ་བསྟན། རྒྱུ་འབྱོར་བས་
མི་ཚང་མའི་བསམ་བློ་སྒྱུར་བས། ད་ནས་བཟུང་ཁོ་ཚོས་ཁི་རྣོ་དང་ཝང་ནཱ་
གཉིས་ལ་ལྟ་སྲུང་ནན་པོ་བྱས་ཏེ་རྒྱུ་འབྱོར་བས་ཁོ་གཉིས་ཀྱི་བསམ་བློ་སྒྱུར་
མིན་ལ་བལྟ་ངེས། མི་ཚང་མས་སྨན་པ་ཅིའི་ཕྱིར་ཡོང་བ་རྟོགས་ཡོད། ཁོ་
རང་སེམས་ཚོར་སྦས་སྐུང་བྱེད་པར་མཁས་པོ་མེད་པས། ཤིན་ཏུ་ཕྱི་གསལ་
ནང་གསལ་དུ་གྱུར་ཡོད།
གཙང་པོའི་འབབ་ཁ་རུ་ཚགས་དམ་པའི་ཉ་ཆུང་གི་ཁྱུ་ཚོགས་ཤིག་ཤག་
སྒྲ་དང་འོད་ཤིག་གེར་ཕར་འཁྱུག་ཚུར་འཁྱུག་གིས་ཁོ་ཚོ་ཟ་རུ་ཡོང་བའི་ཉ་
ཆེན་གྱི་ཁྱུ་ཚོགས་ལས་བྲོས་པ་དང༌། ཉའི་དམར་གསོད་དེ་འབྱུང་བཞིན་པའི་
སྐབས། མི་རྣམས་ཀྱིས་སོ་སོའི་ཁང་པའི་ནང་ནས་ཉ་ཆུང་ཚོ་འཁྱུག་པའི་
ཤུགས་སྒྲ་དང་། ཉ་ཆེན་དག་ལྡིང་མཆོང་བྱེད་པའི་ཆག་སྒྲ་ཐོས་ཐུབ།མཚོ་
ཁུག་ནས་རླན་གཤེར་ཡར་ལངས་ཏེ་རྩྭ་ལྡུམ་དང༌། ཀླུ་ཤིང༌། ཤིང་སྡོང་ཆུང་
ཆུང་དག་གི་ངོས་སུ་ཆགས་ནས་ཚྭ་ཤས་ཆེ་བའི་ཟིལ་པར་གྱུར་བ་
དང༌། མཚན་མོའི་བྱི་བ་དག་ཐང་ཐོག་ནས་ཡར་ནུད་མར་ནུད་བྱས་པ་
ན། མཚན་མོའི་བྱ་ཁྲ་ཆུང་ཆུང་ཚོས་ཁུ་སིམ་མེར་ཁོ་ཚོ་བསད།
སྐམ་ལ་རིད་པའི་ཁྱི་ཕྲུག་རྒྱ་བོ་ཞིག་ཁི་ནོའི་སྒོ་མཚམས་སུ་ཡོང་ནས་
ནང་ལ་བལྟས། ཁི་ནོས་ཁོ་ལ་ཕར་ལྟ་ཙམ་བྱས་པ་ན། ཁྱི་ཕྲུག་དེས་ཁོག་
སྨད་གོག་གྲབས་བྱས་པ་ཞིག་གཡུགས་པ་དང༌། དེ་ནས་ཁི་ནོ་ཕར་རྒྱང་དུ་
བལྟས་པ་ན་གཡུགས་མཚམས་བཞག །ཁྱི་ཕྲུག་དེ་ནང་དུ་མ་འཛུལ། འོན་
ཀྱང༌། ཁོས་ཤིན་ཏུ་དོ་སྣང་ཆེན་པོའི་ངང་ཁི་ནོས་རྫ་མའི་སྡེར་མ་ཆུང་ཆུང་
ཞིག་གི་ནང་དུ་སྲན་མ་ཟ་བ་དང༌། ཨ་ཤོམ་གྱི་བག་ལེབ་ཅིག་གིས་སྡེར་མ་
གཙང་མར་ཕྱི་ནས་བག་ལེབ་དེ་ཟ་བ་དང༌། དེ་ནས་ཤིང་ཆང་ཁམ་གང
བཏུངས་ནས་ཡོད་ཚད་མར་ཁོག་ཏུ་འདེད་པར་བལྟས་ནས་བསྡད།
ཁི་ནོས་དགོང་ཟས་ཚར་ནས་ཐ་མག་ཅིག་བཟོ་བཞིན་པའི་སྐབས། ཝང་
ནཱས་སྐད་ཤུགས་ཆེན་པོས“ཁི་ནོ”ཞེས་བོས། ཁོས་ཕར་མོ་ལ་ལྟ་ཙམ་བྱས་
པ་དང་མོའི་མིག་ཟུང་ནང་དུ་འཇིགས་སྣང་གིས་ཁེངས་ཡོད་པ་མཐོང་
བས། མགྱོགས་མྱུར་ཡར་ལངས་ནས་མོའི་རྩར་ཕྱིན། ཁོ་མོའི་གམ་དུ་ལངས་
ནས་མར་བལྟས་ན་ཡང༌། འོད་སྣང་ཤིན་ཏུ་ཞན། ཁོས་རྡོག་ཐོས་ཕྲ་དབྱུག་
ཕུང་ཚོགས་ཤིག་མེ་ཁུང་ནང་དུ་འཕངས་ནས་མེ་ལྕེ་དམར་ལྷམ་མེར་འབར་
དུ་བཅུག་པ་ན། ད་གཟོད་ཁོ་ཡོ་ཐི་ཐཱ་ཡི་ངོ་གདོང་མཐོང་ཐུབ་པར་གྱུར། བྱིས་
པའི་ངོ་གདོང་དམར་པོར་གྱུར་ནས་མིད་པ་འགག་པ་དང༌། མཆུ་ནས་མཆིལ་
མ་འཛག་བཞིན་ཡོད། ཕོ་བའི་ཟུག་གཟེར་དྲག་པོ་ལང་འགོ་ཚུགས་པ་
དང་། བྱིས་པ་ཤིན་ཏུ་ནད་ཀྱིས་མནར་ཡོད།
ཁི་ནོ་ཆུང་མའི་གམ་དུ་མར་པུས་མོ་བཙུགས་པ་དང༌། ཁོས“སྨན་པས་
ཤེས་ཡོད་པ་འདྲ”ཞེས་བཤད། འོན་ཀྱང༌། ཁོའི་སེམས་མཁྲེགས་པོར་གྱུར་
ནས་དོགས་པས་ཁེངས་པ་དང་། སྨན་པས་སྟེར་བའི་སྨན་ཕྱེ་དཀར་པོ་དེ་དྲན་
པས། ཁོས་སྐད་ཆ་དེ་ཆུང་མ་ཙམ་མ་ཟད་རང་ཉིད་ཀྱི་ཆེད་དུའང་བཤད་པ་
ཡིན། ཝང་ནས་ལུས་པོ་ཕར་ཚུར་འགུལ་ནས་ཁྱིམ་མིའི་གླུ་དབྱངས་ཆུང་ངུ་
ཞིག་འཁུན་སྒྲས་བླངས་ཤིང༌། དེས་ཉེན་ཁ་འགོག་སྲུང་ཐུབ་པ་ལྟར་
བྱས། མོའི་ཕང་དུ་བྱིས་པས་ན་ཟུག་ངང་ཕར་གཅུ་ཚུར་གཅུ་བྱས་ཏེ་སྐྱུག་པ་
བསྐྱུགས། ད་ནི་ཁི་ནོ་སོམ་ཉིའི་དྲ་བར་ཚུད་པ་དང༌། མགོ་བོའི་ནང་དུ་གདོན་
འདྲེའི་རོལ་དབྱངས་དྲག་ཏུ་གྲགས་ནས་ཝང་ནཱའི་གླུ་དབྱངས་དེ་རྒྱང་དུ་འཕུད་
ལ་ཁད་བྱས།
སྨན་པས་ཅོག་ཁི་ལེ་ཊི་བཏུངས་ནས་ཚར་བ་ན། སྡེར་གཞོང་སྟེང་དུ་ཐོར་
བའི་བག་ལེབ་མངར་མོའི་ཆག་དུམ་རྣམས་ཁ་མུག་མུག་གིས་བཟས། ཁོས་
ལག་ཕྱིས་ཐོག་ཏུ་མཛུབ་མོ་ཕྱིས་ནས་ཆུ་ཚོད་ལ་བལྟས་པ་དང༌། ཡར་
ལངས་ནས་རང་ཉིད་ཀྱི་སྨན་ཁུག་ཆུང་ཆུང་དེ་ཁུར།
ན་ཚ་ནི་དབུལ་པོ་ཚོའི་བཀྲེས་སྐོམ་རྗེས་ཀྱི་དགྲ་བོ་ཆེ་ཤོས་དེ་ཡིན་
སྟབས། བྱིས་པ་ན་བའི་གནས་ཚུལ་དེ་སྤྱིལ་བུ་དག་གི་ཁྲོད་དུ་མགྱོགས་མྱུར་
ཁྱབ་པ་དང༌། འགའ་ཤས་ཀྱིས“ལྟོས་དང་། ལམ་འགྲོས་གྲོགས་ངན་པའང་
འདྲེན་གྱི་རེད”ཅེས་བཤད་པར། གཞན་ཚོས་འཐད་པའི་མགོ་བོ་གཡུག་
གཡུག་བྱས་པ་དང༌། ཡར་ལངས་ཏེ་ཁི་ནོའི་ཁང་པའི་ཕྱོགས་སུ་ཆས། ཁྱིམ་
མཚེས་ཚོས་མུན་ནག་ཁྲོད་དུ་སྣ་བཀབ་ནས་གོམ་ཞེང་ཆུང་ངུས་བྲེལ་བར་
རྒྱུགས་ཏེ་སླར་ཡང་ཁི་ནོའི་ཁང་པའི་ནང་དུ་འཚང་ཁ་ཤིག་གེར་ཚོགས། ཁོ་
ཚོ་ཡར་ལངས་ནས་མིག་ཧུར་རེར་བལྟས་པ་དང་། གནས་ཚུལ་འདི་དགའ་
སྤྲོའི་དུས་སྐབས་སུ་བྱུང་བ་ནི་ཅི་འདྲའི་ཕང་པོ་ཞིག་ཡིན་སྐོར་ཕྲན་བུ་རེ་
གླེངས་ཤིང་། “ཡོད་ཚད་དཀོན་མཆོག་གི་ཕྱག་ཏུ་ཡོད”ཅེས་བཤད། བུད་
མེད་ལོ་རྒན་རྣམས་མར་ཝང་ནཱའི་གམ་དུ་ཙོག་ནས་རོགས་ཐུབ་སར་རོགས་
དང༌། མི་ཐུབ་སར་སེམས་གསོ་བའི་འབད་བརྩོན་བགྱིས།
དེ་ནས་སྨན་པ་མྱུར་བར་ནང་དུ་འཛུལ་བ་དང་། གཡོག་པོ་ཁོའི་རྗེས་སུ་
འབྲངས། ཁོས་བུད་མེད་ལོ་རྒན་རྣམས་བྱ་དེ་ལྟར་རྒྱང་དུ་དཀྲོགས་པ་I
དང༌། བྱིས་པ་ཚུར་བླངས་ནས་ནད་བརྟགས་པ་དང་བྱིས་པའི་མགོ་བོར་ལག་
པས་རེག །ཁོས“དུག་ནུས་ཐོན་འདུག །ངས་དུག་ནུས་དེ་འཇོམས་ཐུབ་ས་
འདུག །རང་ནུས་ཡོད་ཚད་འདོན་ཆོག”ཅེས་བཤད་རྗེས། ཆུ་འཁྱེར་དགོས་
པའི་བཀའ་བཏང་བ་དང༌། ཆུ་ཕོར་བ་གང་གི་ནང་དུ་ཟེ་རྫསལ་ཐིགས་པ་
གསུམ་བླུགས་ཤིང༌། དེ་ནས་བྱིས་པའི་ཁ་བཙན་གྱིས་གདངས་སུ་བཅུག་
ནས་ཆུ་མར་ཁ་ནང་དུ་བྱོ། སྨན་བཅོས་དེའི་འོག་ནས་བྱིས་པས་ངག་ལྡབ་
ལྡིབ་དང་ཙེར་སྐད་བསྒྲགས་པ་དང་། ཝང་ནས་མིག་ཟུང་གཡོ་བ་མེད་པར་
བུ་ཆུང་ལ་ཅེར་ནས་བསྡད། སྨན་པ་དེ་ལྟར་ལས་ལ་ཞུགས་པའི་སྐབས་སྐད་
ཆ་ཉུང་ངུ་ཞིག་ལས་མ་བཤད། “ངས་སྡིག་པ་རཱ་ཙའི་དུག་གི་སྐོར་ཤེས་ཀྱི་
ཡོད་པ་དེ་ལམ་འགྲོ་རེད། དེས་མ་གཏོགས—” ཁོས་ཕྲག་མགོ་གསིག་
ཙམ་བྱས་ཏེ་དེས་མ་གཏོགས་ཅི་ཞིག་བྱུང་ཡོད་པ་བསྟན།
ཡིན་ན་ཡང་། ཁི་ནོ་དོགས་པ་ཟོས་པ་དང༌། ཁོས་མིག་ཟུང་སྨན་པའི་ཁ་
ཕྱེ་ནས་བཞག་པའི་སྨན་ཁུག་དང་དེའི་ནང་གི་སྨན་ཕྱེ་དཀར་པོ་ལས་གཡོལ་
མ་ཐུབ། རིམ་གྱིས་ཟུག་གཟེར་འཇགས་པ་དང་སྨན་པའི་ལག་འོག་ནས་བྱིས་
པ་ལྷོད་དུ་བབ། དེ་ནས་ཁོ་ཡོ་ཐི་ཐཱུ་སྐྱུག་པ་བསྐྱུགས་པ་ལས་ཐང་ཤིན་ཏུ་
ཆད་ཡོད་པས། དབུགས་རིང་ཆེན་པོ་ཞིག་བཏང་ནས་གཉིད་དུ་ཡུར།
སྨན་པས་བྱིས་པ་ཝང་ནཱའི་པང་དུ་བཞག་པ་དང་། “ད་ནི་ཁོ་དྲག་སྐྱེད་
ཡོང་ངེས། འཐབ་འཛིང་འདིའི་རྒྱལ་ཁ་ང་ལ་ཐོབ་སོང”ཞེས་སྨྲས། ཝང་ནཱས་
གུས་བཀུར་ཚད་མེད་ཀྱིས་ཁོ་ལ་བལྟས།
ད་ནི་སྨན་པས་སྨན་ཁུག་གི་ཁ་རྒྱག་བཞིན་ཡོད་པ་དང་། ཁོས་“་ཁྱོད་ཀྱིས་
སྨན་རིན་ག་དུས་སྤྲོད་ཐུབ་ས་རེད་དམ”ཞེས་བཤད། ཁོས་སྐད་ཆ་དེ་ཐ་ན་
བྱམས་བརྩེའི་ངང་བཤད།
“ངས་་བཙོངས་ཚར་དུས་སྤྲོད་རྒྱུ་ཡིན།” ཁི་ནོས་བཤད།
“ཁྱོད་ལ་་ཅིག་ཡོད་དམ། ་ཡག་པོ་ཞིག་ཡིན་རྒྱུ
རེད” སྨན་པས་དོ་སྣང་ངང་དྲིས།
དེར་ཁྱིམ་མཚེས་ཚོའི་མགྲིན་དབྱངས་གཅིག་ཏུ་གྲགས། “ཁོས་འཛམ་
གླིང་སྟེང་གི་་ཆེ་ཤོས་དེ་རྙེད་ཡོད།” ཁོ་ཚོས་གོང་མཛུབ་མཐེ་བོང་
དང་སྦྱར་ནས་་དེ་ཅི་འདྲའི་ཆེ་བ་བསྟན།
“ཁི་ནོ་མི་ཕྱུག་པོ་ཆགས་རྒྱུ་རེད། ་དེ་འདྲ་ཞིག་དེ་སྔོན་སུ་གཅིག་
གིས་ཀྱང་མཐོང་མྱོང་མེད།” ཁོ་ཚོས་སྐད་ཅོར་བརྒྱབས།
སྨན་པས་ཧ་ལས་པའི་རྣམ་འགྱུར་ཞིག་བསྟན། ་ངས་དེའི་སྐོར་གོ་མ་
བྱུང༌། ཁྱོད་ཀྱིས་་དེ་བདེ་འཇགས་ཀྱི་གནས་ཤིག་ལ་ཉར་ཨེ་
ཡོད། གཅིག་བྱས་ན་ཁྱོད་ཀྱིས་དེ་ངའི་སྲུང་སྒམ་ནང་དུ་འཇུག་འདོད་འདྲ་ཨེ་
ཡོད།”
ད་ནི་ཁི་ནོའི་མིག་ཟུང་ལ་དོགས་ཟོན་གྱིས་ཁེངས་པ་དང་འགྲམ་ཤ་དམ་
པོར་གྱུར། ཁོས“ངས་དེ་ཡག་པོ་ཉར་ཡོད། སང་ཉིན་ངས་དེ་འཚོང་རྒྱུ་
ཡིཡིན། དེ་ནས་ཁྱོད་ལ་སྨན་རིན་སྤྲོད་རྒྱུ་ཡིན”ཞེས་བཤད།
སྨན་པས་ཕྲག་མགོ་གསིག་ཙམ་བྱས་པ་དང༌། ཁོའི་རླན་ཤིག་གེར་ཡོད
པའི་མིག་ཟུང་གིས་སྐད་ཅིག་ཙམ་ཡང་འབྲལ་བ་མེད་པར་ཁི་ནོའི་མིག
བསྲུངས་ནས་བསྡད། ཁོས་་དེ་ཁང་པའི་ནང་དུ་སྦས་ངེས་ཡིན་པ་
"ཤེས་པས། ཁི་ནོས་དེ་སྦ་སའི་ཕྱོགས་སུ་ལྟ་ཨེ་ཡོང་སྙམ། “ཁྱོད་ཀྱིས་དེ་
འཚོང་མ་ཐུབ་གོང་དུ་རྐུ་རུ་ཤོར་ན་ཕང་པོ་ཆགས་ངེས།” སྨན་པས་དེ་ལྟར་
བཤད་པ་དང༌། ཁོས་ཁི་ནོའི་མིག་ཟུང་རང་དབང་མེད་པར་སྤྱིལ་བུའི་
གཞོགས་ཀྱི་ཀ་བའི་འཁྲིས་ཀྱི་ཞལ་བའི་ཕྱོགས་སུ་གཡོ་ཙམ་བྱས་པ་མཐོང་།
སྨན་པ་ཕྱིན་ནས་ཁྱིམ་མཚེས་ཚང་མ་མི་འདོད་བཞིན་སོ་སོའི་ཁང་པར་
ལོག་ཚར་དུས། ཁི་ནོ་གོ་དོང་ནང་གི་དམར་ཤིག་གེར་ཡོད་པའི་སོལ་བ་ཆུང་
ཆུང་དག་གི་གམ་དུ་ཙོག་ནས་མཚན་མོའི་སྒྲ་ལ་ཉན། ཁོས་རྦ་རླབས་ཆུང་
ཆུང་རྣམས་མཚོ་ཁར་རྡེབ་པའི་ཤུགས་སྒྲ་འཇམ་པོ་དང༌། ཐག་རིང་གི་ཁྱིའི་
ཟུག་སྐད། སྤྱིལ་བུའི་ཐོག་བར་ནས་རྒྱ་བའི་བསེར་བུའི་ཤུགས་སྒྲ། གྲོང་ཚོའི་
ནང་དུ་ཁྱིམ་མཚེས་ཚོས་སོ་སོའི་ཁང་པའི་ནང་གཏམ་གླེང་བྱེད་བཞིན་པའི་
སྐད་སྒྲ་གཉོམ་པོ་བཅས་ཐོས། གྲོང་མི་འདི་དག་མཚན་ཧྲིལ་པོར་བདེ་བར་
གཉིད་མི་ཁུག་པར་སྐེད་མཚམས་འགར་སད་དེ་གཏམ་གླེང་ཉུང་ངུ་རེ་བྱེད་
པ་དང༌། དེ་ནས་སླར་ཡང་གཉིད་དུ་ཡུར་གྱི་ཡོད། ཅུང་ཙམ་གྱི་རྗེས་སུ་ཁི་ནོ་
ཡར་ལངས་ཏེ་ཁང་པའི་སྒོའི་ཕྱོགས་སུ་ཕྱིན།
ཁོའི་མགོ་ནང་དུ་མ་རུང་བའི་རོལ་དབྱངས་གྲག་བཞིན་ཡོད་པ་དང༌། ཁོ་
ལ་ཁྲོ་བ་དང་འཇིགས་སྣང་ཅིག་ཅར་དུ་སྐྱེས་པས། སྣ་ཡིས་མཚན་མོའི་རླུང་
འཇམ་བསྣམས་པ་དང༌། རྣ་བ་གཏད་དེ་གསང་བའམ་མ་རུང་བའི་སྒྲ་ཡོད་
མེད་ལ་ཉན་པ་མ་ཟད། མིག་གིས་མུན་པའི་ཁྲོད་དུ་བཙལ། ཁོས་དབང་པོ་
དག་གིས་མཚན་མོར་ཞིབ་ཏུ་བརྟགས་པའི་རྗེས། གཞོགས་ཀྱི་ཀ་བའི་
འཁྲིས་ཀྱི་་སྦ་སར་ཕྱིན་པ་དང༌། ་ཡར་བསྔོགས་ནས་ཁོ་རང་
གི་ཉལ་གདན་གྱི་སར་ཁྱེར་བ་མ་ཟད། ཉལ་གདན་གྱི་འོག་ཏུ་ས་དོང་ཆུང་ངུ་
གཞན་ཞིག་བྲུས་ནས་་དེར་སྦས་ཏེ་སླར་ཡང་ས་ཡིས་བཀབ།
ཝང་ནཱ་གོ་དོང་གི་གམ་དུ་ཙོག་ནས་དོགས་འདྲིའི་མིག་གིས་ཁོ་ལ་བལྟས་
པ་དང༌། ཁོས་་སྦས་ཚར་བ་ན། མོས“ཁྱོད་རང་སུ་ལ་ཞེད་ཀྱི་
འདུག”ཅེས་དྲིས།
ཁི་ནོས་བདེན་པའི་ལན་ཞིག་བཙལ་བ་དང་། མཇུག་མཐར་ཚང་མ་
ལ”ཞེས་བཤད། ཁོས་རང་ཉིད་ཤུན་སྐོགས་མཁྲེགས་པོ་ཞིག་གིས་
གཡོགས་ནས་དམ་དུ་སྡོམ་བཞིན་པ་ཚོར་ཐུབ།
ཅུང་ཙམ་གྱི་རྗེས་སུ་ཁོ་ཚོ་ལྷན་དུ་གདན་ཐོག་ཏུ་ཉལ། དོ་ནུབ་ཝང་ནཱས་
བྱིས་པ་སྨྱུག་གཟེབ་ནང་དུ་མ་བསྙལ་བར་རང་ཉིད་ཀྱི་པང་དུ་ཉར་བ་
དང༌། ཁོའི་མགོ་ཐོག་ཏུ་མོ་རང་གི་མགོ་རས་བཀབ་ནས་བཞག །དེ་ནས་གོ་
དོང་ནང་གི་མེ་རོའི་དམར་མདངས་མཐའ་མ་དེའང་ཡལ།
ཡིན་ན་ཡང༌། ཁི་ནོའི་ཀླད་པ་དྲག་ཏུ་འབར་ཞིང་། ཐ་ན་གཉིད་ཁུག་པའི་
སྐབས་སུའང་འབར། ཁོས་ཁོ་ཡོ་ཐི་ཐཱས་ཀློག་ཤེས་པ་དང༌། རང་ཉིད་ཀྱི་མི་
རིགས་ཁྲོད་ནས་གཅིག་གིས་དངོས་པོའི་གནས་ལུགས་བཤད་ཐུབ་པ་རྨིས་
ལ། ཁོའི་རྨི་ལམ་དུ་ཁོ་ཡོ་ཐི་ཐཱས་ཁང་པ་ལྟར་ཆེ་བའི་དཔེ་དེབ་ཅིག་ལས་ཁྱི
ལྟར་ཆེ་བའི་ཡི་གེ་རྣམས་ཀློག་གིན་ཡོད་པ་དང༌། ཚིག་རྣམས་དཔེ་དེབ་ཐོག་
ཏུ་རྒྱུག་ཤར་གློད་དེ་རྩེད་འཇོར་རོལ། དེ་ནས་ཤོག་ངོས་སྟེང་དུ་མུན་ནག་
ཁྱབ་པའི་ཁར། མུན་ནག་དང་ལྷན་དུ་མ་རུང་བའི་རོལ་དབྱངས་བསྐྱར་དུ་
ཡོང་བ་དང༌། ཁི་ནོ་གཉིད་གུང་དུ་ཕར་ཚུར་འགུལ་བ་དང༌། ཁོ་འགུལ་བ་ན་
ཝང་ནཱའི་མིག་ཟུང་མུན་ནག་ཁྲོད་དུ་གདངས། དེ་ནས་ཁི་ནོ་ལུས་སེམས་ནང་
དུ་མ་རུང་བའི་རོལ་དབྱངས་དྲག་ཏུ་གྲག་བཞིན་གཉིད་ལས་སད། ཁོས་མུན་
ནག་ཁྲོད་དུ་ཉལ་ནས་རྣ་བ་གཏད།
དེ་ནས་ཁང་པའི་གྲུ་ཟུར་ནས་སེམས་ཀྱི་རྣམ་རྟོག་ཅིག་ཀྱང་ཡིན་ཆོག་
པའི་སྒྲ་ཤིན་ཏུ་ཕྲ་མོ་ཞིག་ཡོང་བ་དང་། དེ་ནི་གསང་བའི་གཡོ་འགུལ་ཕྲ་མོ་
ཞིག་དང༌། རྐང་པ་གཅིག་ཐང་ལ་རེག་པ་དང༌། གཟབ་ནན་གྱིས་དབུགས་
དལ་དུ་གཏོང་བའི་སྒྲ་གཉོམ་པོ་ཞིག་རེད། ཁི་ནོས་དབུགས་བཀག་ནས་ཉན་
པ་དང་། ཁོས་རང་ཉིད་ཀྱི་ཁང་པའི་ནང་དུ་མུན་ནག་གི་དངོས་པོ་གང་ཞིག་
འཛུལ་ཡོད་པ་དེས་ཀྱང་དབུགས་བཀག་ནས་ཉན་ཡོད་པ་ཤེས། ཡུད་ཙམ་
གྱི་རིང་ལ་སྤྱིལ་བུའི་གྲུ་ཟུར་དེ་ནས་སྒྲ་ཅི་ཡང་མ་གྲགས་པར་ཁུ་སིམ་མེར་
གནས་པས། ཁི་ནོས་རང་ལ་རྣམ་རྟོག་ལངས་པ་འདྲ་དྲན་ཡོད་སྲིད། འོན་
ཀྱང༌། ཝང་ནཱའི་ལག་པ་ག་ལེར་ཚུར་ཁོའི་ལུས་སྟེང་དུ་བརྐྱངས་ནས་ཉེན་
བརྡ་བཏང་བ་དང་དེ་ནས་སླར་ཡང་སྒྲ་དེ་གྲགས་ཏེ། དེ་ནི་རྐང་པ་ཞིག་གིས་
ཐང་སྐམ་པོའི་སྟེང་དུ་རེག་པའི་སག་སྒྲ་དང༌། ས་ངོས་སུ་མཛུབ་མོས་འབྲད་
པའི་སྒྲ་རེད།
ད་ནི་ཁི་ནོའི་བྲང་འོག་ཏུ་འཇིགས་སྣང་ཚད་མེད་ཅིག་སྐྱེས་པ་དང༌། དུས་
རྒྱུན་རྟག་ཏུ་ཡོང་བ་ལྟར་འཇིགས་སྣང་དེ་དང་ལྷན་དུ་སྡང་ཟུག་དྲག་པོ་ཞིག་
ཀྱང་སྐྱེས། ཁི་ནོའི་ལག་པ་ག་ལེར་བྲང་ཁར་བཏགས་པའི་གྲི་ཆུང་ལ་ནུད་པ་
དང༌། དེ་ནས་ཁོས་ཁོང་ཁྲོ་ལངས་པའི་ཞི་མི་ཞིག་ལྟར་མཆོང་ལྡིང་བྱས་ཏེ་
ཁང་པའི་གྲུ་ཟུར་དུ་ཡོད་པའི་དངོས་པོ་ནག་པོ་དེ་ལ་གཞུས་པ་དང་ཐུ་ལུད་
བརྒྱབས། ཁོས་གྱོན་གོས་ཤིག་ཚོར་བའི་སྟེང་དུ་གྲི་ཤུགས་ཀྱིས་བསྣུན་རུང་
མ་ཕོག་པ་དང༌། སླར་ཡང་ཐེངས་གཅིག་བསྣན་པ་ན་གྲི་གྱོན་གོས་ཀྱི་གསེང་
ནས་འཛུལ་བ་ཚོར་ཞིང༌། དེ་ནས་ཁོའི་མགོ་ལ་སྐར་མ་ཁྲ་ཤིག་གེར་གྱུར་
ནས་ན་ཟུག་གིས་གད། སྐད་ཅིག་ཙམ་ལ་སྒོའི་ཕྱོགས་སུ་ཕར་ཚུར་བྲེལ་
འཚབ་ཀྱིས་རྒྱུ་བའི་ཤུགས་སྒྲ་གཉོམ་པོ་ཞིག་དང་། རྒྱུག་ཤར་གློད་པའི་སྒྲ་
ཞིག་གྲགས་རྗེས་སླར་ཡང་ཁུ་སིམ་མེར་གྱུར།
ཁི་ནོས་རང་ཉིད་ཀྱི་དཔྲལ་བ་ནས་ཁྲག་རྒྱན་འཇམ་པོ་མར་བཞུར་བཞིན་
པ་ཚོར་ཐུབ་ལ། ཝང་ནས“ཁི་ནོ། ཁི་ནོ”ཞེས་འབོད་བཞིན་པའང་ཐོས་ཐུབ་
པ་དང་། མོའི་སྐད་གདངས་ལ་འཇིགས་སྐྲག་གིས་ཁེངས་ཡོད། དེ་ནས་ཁི་
ནོ་ལ་གློ་བུར་དུ་ཡོང་བའི་སྡང་ཟུག་དྲག་པོ་དེ་ལྟར་གློ་བུར་གྱི་གྲང་སྣང་ཞིག་
སྐྱེས་པ་དང་། ཁོས“ང་ལ་གལ་མི་འདུག །དེ་ཕྱིན་ཚར་སོང”ཞེས་སྨྲས།
ཁི་ནོས་ལག་ཉུལ་བྱས་ཏེ་ཕྱིར་ཉལ་གདན་ལ་ལོག་པ་དང༌། ཝང་ནཱས་མེ་
འབུད་འགོ་བརྩམས་ཟིན་ཡོད། མོས་ཐལ་བའི་ཁྲོད་ནས་མེ་རོ་ཞིག་བསྔོགས་
ནས་མ་རྨོས་ལོ་ཏོག་གི་ཤུན་ལྤགས་དུམ་བུ་ཆུང་ངུར་གཏུབས་ཏེ་དེའི་སྒང་དུ་
བཞག་པ་དང་། ཕུ་བཏབ་ནས་མ་རྨོས་ལོ་ཏོག་གི་ཤུན་ལྤགས་སྟེང་དུ་མེ་ཆུང
ཆུང་ཞིག་འབར་དུ་བཅུག་པས། སྤྱིལ་བུའི་བར་གསེང་ནས་འོད་སྣང་ཕྲ་མོ་
ཞིག་གིས་ཞབས་བྲོ་འཁྲབས། དེ་ནས་ཝང་ནས་གསང་བའི་གནས་ཤིག
ནས་བྱིན་བརླབས་ཞུགས་པའི་ཡང་ལ་ཆུང་ཆུང་ཞིག་བླངས་ཏེ་མེ་ལྕེ་ནས་མེ་
བསྒྲོན་རྗེས། ཐབ་རྡོ་གཅིག་གི་སྟེང་དུ་ཡར་བླངས་ནས་བཞག །མོས་ལས་ཀ་
མགྱོགས་མྱུར་བྱས་པ་དང་། ཕར་ཚུར་འགུལ་བ་དང་འབྲེལ་སྐད་ངག་གཉོམ་
པོས་འདོན་པ་བསྐྱོར། མོས་རང་གི་མགོ་རས་ཀྱི་སྣེ་མོ་ཆུ་ནང་སྦངས་ནས་ཁི་
ནོའི་རྨས་སྐྱོན་ཕོག་པའི་དཔྲལ་བ་ནས་ཁྲག་རྣམས་ཕྱིས། ཁི་ནོས“སྐྱོན་གང་
ཡང་མི་འདུག"ཅེས་བཤད་ན་ཡང༌། ཁོའི་མིག་དང་སྐད་ངག་གྲང་ཤུར་རེར་
དང་དམ་ཤིག་གེར་གྱུར་བ་དང༌། ནང་དུ་བསམ་གཞིགས་ཀྱི་སྡང་ཟུག་དྲག་
པོ་ཞིག་ལང་བཞིན་ཡོད།
ད་ནི་ཝང་ནཱ་ལ་སྐྱེ་བཞིན་པའི་སེམས་འཚབ་དེ་ཁོལ་ནས་ཁ་རུ་ལུད་པ་
“མོའི་མཆུའང་སྲབ་མོར་གྱུར། “དངོས་པོ་འདི་གདོན་འདྲེ་རེད་དང༌།
འདུག” མོས་སྡང་ཟུག་གིས་བཤད། “་འདི་ནི་སྡིག་ཉེས་དང་འདྲ་
འདུག་པས། འདིས་ང་ཚོ་རྩ་མེད་བཟོ་རྒྱུ་རེད།” མོའི་ངུ་སྐད་ཇེ་ཆེར་
གྱུར། “ཁི་ནོ། འདི་རྒྱང་དུ་གཡུགས་དང༌། ང་ཚོས་འདི་རྡོ་བར་དུ་གཅོག་
དགོས། ང་ཚོས་འདི་སྦས་ནས་སྦ་ས་དེ་བརྗེད་དགོས། ང་ཚོས་འདི་ཕྱིར་
མཚོ་ནང་དུ་གཡུག་དགོས། ངའི་བརྩེ་བའི་ཁྱོ་ག་ཁི་ནོ། འདིས་གདོན་འདྲེ་
དྲངས་བྱུང་བས། ང་ཚོ་རྩ་མེད་བཟོ་རྒྱུ་རེད།” མེ་འོད་ཁྲོད་དུ་མོའི་མཆུ་ཏོ་
དང་མིག་ཟུང་འཇིགས་སྐྲག་གིས་གསོན་པོར་གྱུར་ཡོད།
ཡིན་ན་ཡང༌། ཁི་ནོའི་ངོ་གདོང་ལ་ཆོད་སེམས་ཀྱིས་ཁེངས་ཡོད་
ལ། ཁོའི་སེམས་དང་མངོན་འདོད་ལ་ཆོད་སེམས་ཀྱིས་གང་ཡོད། “འདི་ནི་
ང་ཚོའི་གོ་སྐབས་གཅིག་པུ་དེ་རེད།” ཁོས་བཤད། “ང་ཚོའི་བུ་ཆུང་ངེས་
པར་དུ་སློབ་གྲྭར་འགྲོ་དགོས། ཁོས་ངེས་པར་དུ་ང་ཚོ་འཛིན་བྱེད་ཀྱི་རྫ་ཁོག་
བཅག་ནས་ཕྱི་རུ་དོན་དགོས།”
“འདིས་ང་ཚོ་ཚང་མ་རྩ་མེད་བཟོ་རྒྱུ་རེད། ཐ་ན་ངེད་གཉིས་ཀྱི་བུ་ཆུང་
ཡང་།” ཝང་ནཱས་སྐད་ཤུགས་ཆེན་པོས་བཤད།
“སུའུའུ།” ཁི་ནོས་བཤད། “ད་བཤད་མི་དགོས། ཞོགས་པར་ང་ཚོས་
་འཚོང་རྒྱུ་ཡིན། དེ་ནས་གདོན་འདྲེ་ཕྱིན་ནས་བཟང་པོ་ཁོ་ན་གནས་
ངེས་རེད། ངའི་བརྩེ་བའི་ཆུང་མ། ད་བཤད་མི་དགོས།” ཁོའི་མིག་ཟུང་ནག་
པོས་ཁོང་ཁྲོའི་ངང་མེ་ལྕེ་ཆུང་ཆུང་ལ་བལྟས་པ་ན། ད་གཟོད་གཞི་ནས་རང་
ཉིད་ཀྱི་ལག་ཏུ་ད་དུང་ཡང་གྲི་བཟུང་ནས་ཡོད་པ་རྟོགས་པ་དང༌། ཁོས་གྲི་
ཡར་བཀྱགས་ནས་བལྟས་པ་ན། ལྕགས་ཀྱི་ངོས་སུ་ཁྲག་རྒྱུན་ཕྲ་མོ་ཞིག་
འགོས་ཡོད་པ་མཐོང༌། སྐད་ཅིག་ཙམ་ལ་ཁོས་གྲི་དེ་རང་ཉིད་ཀྱི་གོས་ཐུང་
ངོས་སུ་འབྱིད་རྒྱུ་ཡིན་པར་སྣང་ཡང༌། དེ་ནས་ཁོས་དེ་ས་ནང་དུ་བཙུགས་
ནས་གཙང་མར་ཕྱིས།
ཐག་རིང་གི་བྱ་ཕོའི་སྐད་གྲག་འགོ་བརྩམས་པ་དང༌། མཁའ་དབུགས་ལ་
འགྱུར་བ་ཐེབས་ནས་སྐྱ་རིངས་འཆར་བཞིན་ཡོད། ཞོགས་པའི་རླུང་བུས་
གཙང་བོ་འབབ་ཁའི་ཆུ་ངོས་ཉིལ་ཉིལ་དུ་གཡོས་ཤིང༌། མཚོ་ཁའི་ཆུ་ཤིང་
དག་གི་གསེང་ནས་ཤུགས་ཤུགས་སུ་ལྡང་ལ། རྦ་རླབས་ཕྲ་མོ་རྣམས་མྱུར་
བར་རྡོ་ཧྲུག་གིས་ཁེངས་པའི་མཚོ་ཁར་བརྡབས། ཁི་ནོས་ཉལ་གདན་
བཀྱགས་ནས་་ཡར་བསྔོགས་པ་དང་། དེ་རང་ཉིད་ཀྱི་མདུན་དུ་བཞག་
སྟེ་ཅེར་ནས་བསྡད།
ངོ་མ་ལཱ་སྒྲོན་ཆུང་ཆུང་གི་འོད་སྣང་ཁྲོད་དུ་འོད་འཚེར་འཚེར་དུ་འཕྲོ་བའི་
་གི་མཛེས་སྡུག་གིས་ཁོའི་ཀླད་པ་ཡོངས་སུ་བསླུས། དེ་ནི་ཤིན་ཏུ་
འཇམ་ཞིང་ལྟ་ན་སྡུག་པ་མ་ཟད། དེ་ལས་སོ་སོའི་རོལ་དབྱངས་ཀྱང་གྲག་
བཞིན་ཡོད་དེ དེ་ནི་ཁས་ལེན་དང་བདེ་སྐྱིད། བདེ་འཇགས་དང་བག་
ཕེབས། ཕུན་སུམ་ཚོགས་པའི་འབྱུང་འགྱུར་ཞིག་ཡོང་བའི་ཁག་ཐེག་བཅས་
ཀྱིས་ཁེངས་པའི་རོལ་དབྱངས་ཤིག་རེད། ་གི་འོད་སྣང་འཇམ་པོས་
ནད་འགོག་པའི་བྱུག་སྨན་དང་། མཐོང་ཆུང་འགོག་པའི་ལྕགས་རི་ཁས་ལེན་
བྱས་པ་མ་ཟད། བཀྲེས་ལྟོགས་ལ་སྒོ་དམ་པོར་བརྒྱབ། དེ་ལྟར་ཁི་ནོས་མུ་
ཏིག་ལ་ཅེར་ནས་སྡོད་དུས་ཁོའི་མིག་ཟུང་ཞི་འཇམ་དུ་གྱུར་བ་དང་ངོ་གདོང་
ལྷོད་དུ་བབ། ཁོས་མུ་ཏིག་གི་ཕྱི་ངོས་འཇམ་པོའི་ངོས་སུ་བྱིན་རླབས་ཞུགས་
པའི་ལཱ་སྒྲོན་གྱི་ལྡོག་གཟུགས་ཆུང་ཆུང་དེ་མཐོང་ཐུབ་པ་དང༌། སླར་ཡང་རྣ་
ལམ་དུ་མཚོ་ཞབས་ཀྱི་སྙན་ཞིང་འཇིབས་པའི་རོལ་དབྱངས་དེ་ཐོས་
ཤིང༌། དེ་ནི་མཚོ་ཞབས་སུ་རྒྱ་ཆེར་ཁྱབ་པའི་འོད་སྣང་ལྗང་ཁུའི་མདངས་
ཤིག་རེད། ཝང་ནཱས་ལྐོག་ནས་ཁོ་ལ་ལྟ་ཙམ་བྱས་པ་དང་ཁོའི་ངོ་གདོང་དུ་
འཛུམ་ཞིག་ལངས་པ་མཐོང༌། ཁོ་གཉིས་ཕྱོགས་འགའ་ནས་ངོ་བོ་གཅིག་དང་
དགོས་འདོད་གཅིག་ཡིན་སྟབས། མོའི་ངོ་གདོང་ལའང་འཛུམ་ཞིག་ལངས།
དེ་ལྟར་ཁོ་གཉིས་ཀྱིས་ཉིན་མོ་འདི་རེ་བས་འགོ་བརྩམས་སོ། །

བཞི་པ།

གྲོང་རྡལ་ཆུང་ཆུང་ཞིག་གིས་སོ་སོ་དང་སོ་སོའི་ཡན་ལག་སྡེ་ཚན་
ཐམས་ཅད་ལ་རྟོག་ཞིབ་དང་སྟངས་འཛིན་བྱེད་སྟངས་དེ་དངོས་གནས་ངོ་
མཚར་བ་ཞིག་རེད་དེ། གལ་སྲིད་སྐྱེས་པ་དང་བུད་མེད། བྱིས་པ་དང་ཕྲུ་གུ་
དམར་འབྱར་རེ་རེས་རྒྱུན་ལྡན་གྱི་ལམ་ལུགས་དང་མཐུན་པའི་བྱ་སྤྱོད་བཟུང་
ནས། ལྕགས་རི་བཤིག་པ་དང༌། གཞན་སུ་དང་མི་མཚུངས་པའི་བྱ་སྤྱོད་
འཛིན་པ། ཚོད་ལྟའི་བྱ་འགུལ་སྤེལ་བ། ན་བ། དེ་བཞིན་གྲོང་རྡལ་དེའི་
སེམས་པའི་ཞི་བདེའམ་རྒྱུན་ཆད་མེད་པའི་བཞུར་རྒྱུན་བརྟན་པོ་ལ་ཉེན་ཁ་
བཟོ་བ་བཅས་མ་བྱས་པ་ཡིན་ན། གྲོང་རྡལ་གྱི་སྡེ་ཚན་དེ་ཡོངས་སུ་ཡལ་ཏེ་
གཏན་ནས་གོ་རྒྱུ་ཐོས་རྒྱུ་མེད་པར་འགྱུར་ཆོག །ཡིན་ན་ཡང༌། མི་གཅིག་
ནམ་རྒྱུན་གྱི་བསམ་བློའམ་ཡིད་ཆེས་བྱེད་སའི་ལམ་ལུགས་ཀྱི་རྒྱ་ལས་
བརྒལ་བ་ཡིན་ན། གྲོང་རྡལ་གྱི་མི་མང་ཚོའི་རྩ་ལམ་དུ་དངངས་འཚབ་ཀྱི་
དྲིལ་བརྡ་གྲགས་ནས་གནས་ཚུལ་རྣམས་གྲོང་རྡལ་གྱི་རྩ་ལམ་བརྒྱུད་དེ་རྒྱུ་བ་
དང༌། དེ་ནས་ཡན་ལག་སྡེ་ཚན་ཚང་མས་ཨ་མ་ལ་འབྲེལ་གཏུག་དང་ཡར་ཞུ་
བྱེད་ངེས།
དེ་བས་ལཱོ་ཕ་སི་གྲོང་རྡལ་ཧྲིལ་པོའི་ནང་དུ་ཞོགས་པ་སྔ་པོ་ནས་ཁི་ནོས་
་ཉིན་དེར་འཚོང་རྒྱ་ཡིན་པའི་གནས་ཚུལ་རྒྱ་ཁྱབ་ཏུ་གྱུར་
ཡོད། གནས་ཚུལ་དེ་སྤྱིལ་བུའི་ནང་དུ་འཚོ་བའི་ཁྱིམ་མཚེས་ཚོའི་ཁྲོད་
དང༌། མུ་ཏིག་འཚོལ་མཁན་གྱི་ཉ་པའི་ཁྲོད་དང༌། ཟས་རིགས་ཚོང་ཁང་གི་
བདག་པོ་རྒྱ་མི་ཚོའི་ཁྲོད་དུ་ཁྱབ་ཡོད་པའི་ཐོག །མཆོད་གཡོག་བུ་ཆུ“ང་
དག་གིས་གནས་ཚུལ་དེའི་སྐོར་ཤུབ་ཤུབ་ཏུ་གླེངས་པས་མཆོད་ཁང་ནང་
དུའང་ཁྱབ་ཡོད། དེ་བཞིན་སྐད་ཆ་དེ་བཙུན་མ་ཚོའི་ཁྲོད་དུ་ཁྱབ་ཡོད
ལ། མཆོད་ཁང་མདུན་གྱི་སྤྲང་པོ་ཚོས་དེའི་སྐོར་གླེང་མོལ་བྱས། རྒྱུ་མཚན་
ནི་ཁོ་ཚོ་ཁི་ནོ་ལ་རྒྱུག་པའི་རླུང་རྟ་དེའི་འབྲས་བུ་དང་པོའི་ཆ་ཤས་ལེན་
མཁན་དུ་འགྱུར་ངེས། བུ་ཆུང་ཚོས་བྲེལ་འཚབ་ངང་གནས་ཚུལ་དེའི་སྐོར་
ཤེས་ཡོད། ཡིན་ན་ཡང་། དེ་དག་ཐམས་ཅད་ཀྱི་ཁྲོད་ནས་་ཉོ་མཁན་
ས་གནས་ཚུལ་དེའི་སྐོར་ལེགས་ཤོས་ཤེས་ཡོད་པ་དང༌། ཉིན་མོ་དེ་ཤར་
བ་ན་་ཉོ་མཁན་ཚོའི་ལས་ཁུངས་ནང་དུ་སྐྱེས་པ་རེ་རེ་སྡེར་གཞོང་
ནག་པོ་ཆུང་ཆུང་རེ་དང་ལྷན་དུ་གཅིག་པུར་བསྡད་པ་དང་། སྐྱེས་པ་རེ་རེས་
མཛུབ་རྩེས་་ཕར་སྒྲིལ་ཚུར་སྒྲིལ་བྱེད་བཞིན་དོན་རྐྱེན་ཆེན་པོ་དེའི་
ནང་རང་ཉིད་ཀྱིས་ཆ་ཤས་གང་ཞིག་ལེན་དགོས་པར་བསམ་གཞིགས་བྱས།
མི་རྣམས་ཀྱིས་མུ་ཏིག་ཉོ་མཁན་རྣམས་སོ་སོའི་སྒེར་ཚོང་རྒྱག་མཁན་
ཡིན་པ་དང༌། ཁོ་ཚོས་ཉ་པ་དག་གིས་ཁྱེར་ཡོང་བའི་་ལ་ཕན་ཚུན་
ཧབ་ཐོབ་ཀྱིས་གོང་ཚད་སྤར་གྱི་ཡོད་པའི་ཡིད་ཆེས་བྱེད་ཅིང༌། སྔོན་གྱི་
སྐབས་ཤིག་ལ་དེ་ལྟར་ཡིན། ཡིན་ན་ཡང་། ལམ་ལུགས་དེའི་འོག་ནས་མུ་
ཏིག་ལེགས་པོ་ཞིག་ལ་གོང་ཚད་རྒྱག་རེས་བྱེད་པའི་བྲེལ་འཚབ་ཁྲོད། རྒྱུན་
པར་ཉ་པ་ཚོར་རིན་གོང་ཆེ་དྲགས་པ་སྟེར་བའི་གནས་ཚུལ་བྱུང་སྟབས།དེ་
ནི་དགོས་མེད་ཀྱི་འགྲོ་གྲོན་ཆེ་བའི་ཐབས་ཇུས་ཤིག་ཡིན་པ་དང་མི་ཆོག་པ་
བཟོས་ཡོད། ད་ལྟ་ལག་པ་མང་པོ་ལྡན་པའི་མུ་ཏིག་ཉོ་མཁན་གཅིག་རང་
ལས་མེད་པ་དང༌། སོ་སོའི་ལས་ཁུངས་སུ་བསྡད་དེ་ཁི་ནོ་ལ་སྒུག་བཞིན་
པའི་སྐྱེས་པ་རྣམས་ཀྱིས་ཁོ་ཚོས་ཐོག་མར་གོང་ཚད་ཅི་ཙམ་རྒྱག་ངེས་པ་I
དང༌། ཡར་ཇི་ཙམ་སྤར་རེས་བྱེད་ངེས་པ། མི་རེ་རེས་ཐབས་ཇུས་གང་ཞིག་
སྤྱོད་ངེས་པ་ཤེས་ཡོད། མུ་ཏིག་ཉོ་མཁན་ཚོ་ལ་སོ་སོའི་གླ་ཕོགས་ལས་ལྷག་
པའི་ཁེ་སང་ཞིག་འཐོབ་ཀྱི་མེད་རུང༌། མུ་ཏིག་རྔོན་པ་དེ་བྲེལ་འཚབ་ཀྱི་ལས་
ཤིག་ཡིན་པས། སྐྱེས་པ་ཚོའི་ཁྲོད་དུ་སྤྲོ་འཚབ་ཀྱིས་ཁེངས་ཡོད་ཅིང༌། གལ་
སྲིད་མི་ཞིག་གི་ལས་ཀ་རིན་གོང་མར་གཅོག་རྒྱུ་དེ་ཡིན་ན། ཁོས་ངེས་པར་
དུ་རིན་གོང་གང་དམའ་དམའ་མར་གཅོག་པ་ལས་དགའ་སྣང་དང་ཚིམ་སྣང་
ལེན་དགོས། རྒྱུ་མཚན་ནི་འཛམ་གླིང་སྟེང་གི་སྐྱེ་བོ་ཚང་མས་སོ་སོའི་ལས་
ཀར་རང་ནུས་ཡོད་རྒུ་འདོན་པ་དང༌། དེར་ལྟ་ཚུལ་གང་འདྲ་ཞིག་བཟུང་ན་
ཡང་སུ་གཅིག་གིས་རང་གི་ནུས་ཚད་ལས་ཞན་པ་ཞིག་བྱེད་ཀྱི་མེད། བྱ་
དགའ་གང་ཞིག་འཐོབ་སྲིད་པ་དང༌། བསྟོད་བསྔགས་ཅི་ཞིག་རག་སྲིད
པ། གོ་གནས་གང་ཞིག་འཕར་སྲིད་པ་ལས་ཀྱང་ལྷག་པ་ནི་་ཉོ་མཁན་
ཞིག་་ཉོ་མཁན་རང་ཡིན་པ་དེ་ཡིན་ཞིང༌། ་ཉོ་མཁན་བཟང་
ཤོས་དང་སྐྱིད་ཤོས་དེ་ནི་རིན་གོང་དམའ་ཤོས་ཐོག་ནས་ཉོ་མཁན་དེ་ཡིན།
ཞོགས་པ་དེར་ཉི་མ་ཚ་ཞིང་སེར་ལ། ཉི་མའི་ཚ་དྲོད་ཀྱིས་མཚོ་ཁུག་དང་
གཙང་བོའི་འབབ་ཁ་ནས་རླན་གཤེར་བརྔུབས་ཏེ་མཁའ་དབུགས་ཁྲོད་ལ་
འོད་ཆེམ་ཆེམ་དུ་བཟུང་བས། མཁའ་དབུགས་འདར་འདར་དུ་གཡོས་ནས་
མཐོང་སྣང་ལ་ཡིད་རྟོན་བྲལ། གྲོང་ཁྱེར་གྱི་བྱང་ཕྱོགས་ཀྱི་མཁའ་དབུགས་
ཁྲོད་དུ་མཐོང་སྣང་ཞིག་མངོན་ཏེ —དེ་ནི་ཐག་རིང་གི་ལེ་བར་ཉིས་བརྒྱ་ལྷག་
གི་མཚམས་སུ་ཡོད་པའི་རི་བོ་ཞིག་ཡིན་ཞིང་། རི་བོ་དེའི་ངོས་གཟར་བོ་ཐང་
ཤིང་གིས་བཀབ་པ་དང༌། ཤིང་ནགས་ཀྱི་མཚམས་ཆད་པའི་ས་ནས་བྲག་རི་
ཆེན་པོ་ཞིག་གྱེན་དུ་འཕགས་ཡོད།
ཉིན་འདིའི་ཞོགས་པར་གྲུ་ཆུང་རྣམས་མཚོ་ཁར་སྟར་དུ་བསྒྲིགས་ནས་
བཞག་ཡོད། ཁི་ནོ་་ཆེན་པོ་དེ་འཚོང་དུ་འགྲོ་དུས་ལྟད་མོ་དང་དོན་
རྐྱེན་མང་དྲགས་པ་ཡོད་པས། ཉ་པ་རྣམས་ཕྱི་ལ་་འཚོལ་དུ་ཕྱིན་མེད།
མཚོ་ངོགས་ཀྱི་སྤྱིལ་བུ་དག་གི་ནང་དུ་ཁི་ནོའི་ཁྱིམ་མཚེས་རྣམས་ཡུན་
རིང་ཞོགས་ཟས་བཟས་ནས་བསྡད་པ་དང༌། ཁོ་ཚོས་གལ་སྲིད་་དེ་ཁོ་
ཚོ་རང་ཉིད་ཀྱིས་རྙེད་པ་ཡིན་ན་ཅི་ཞིག་བྱ་སྲིད་པའི་སྐོར་ལ་གླེང་མོལ་
བྱས། མི་གཅིག་གིས་ཁོས་དེ་རོམ་གྱི་ཡབ་ཆེན་རིན་པོ་ཆེ྅་ལ་འབུལ་བར་
འབུལ་བ་འདུག་ཅེས་བཤད་ལ། གཞན་ཞིག་གིས་ཁོས་སོ་སོའི་ཁྱིམ་མིའི
རྣམ་ཤེས་ཆེད་དུ་ལོ་ངོ་སྟོང་ཕྲག་ལ་ཚོགས་འགྱེད་པ་འདུག་ཅེས་
བཤད། གཞན་ཞིག་གིས་ཁོས་སྒོར་མོ་དེ་ཁྱེར་ནས་ལོ་ཕེ་སིའི་སྤྲང་པོ་ཚོའི་
ཁྲོད་དུ་བགོ་ཆ་རྒྱག་སྲིད་དྲན་པ་དང༌། ཡང་གཞན་ཞིག་གིས་་ལས་
བྱུང་བའི་སྒོར་མོ་དེས་སྒྲབ་ཐུབ་པའི་བྱ་བཟང་ཐམས་ཅད་ལ་བསམ་བློ་བཏང་
ཞིང༌། གལ་སྲིད་མི་ཞིག་ལ་སྒོར་མོ་ཡོད་ན། ཁོས་སྦྱིན་པ་དང་། ཕན་
ཐོགས། སྲོག་སྐྱོབས་ཅི་འདྲའི་མང་པོ་ཞིག་བྱེད་ཐུབ་ངེས་རེད་ཨང་། ཁྱིམ་
མཚེས་ཚང་མས་གློ་བུར་གྱི་རྒྱུ་ནོར་དེས་ཁི་ནོའི་སེམས་པ་མི་སྒྱུར་བ་
དང་། ཁོ་རང་ཕྱུག་བདག་ཅིག་ཏུ་མི་བཟོ་བ། ཁོའི་སྟེང་དུ་འདོད་རྔམ་དང་སྡང་
ཟུག །གནག་སེམས་བཅས་ཀྱི་ཡན་ལག་ངན་པ་སྐྱེ་རུ་མི་འཇུག་པའི་རེ་བ་
བྱས། དེའི་རྒྱུ་མཚན་ནི་ཁོ་ནོ་ཚང་མས་དགའ་མོས་བྱེད་སའི་མི་ཞིག་ཡིན་པ་
དང་། གལ་སྲིད་་གིས་ཁོ་རྩ་མེད་བཏང་བ་ཡིན་ན་ཅི་འདྲའི་ཕངས་པོ་
ཞིག་རེད་ཨང༌། ཁོ་ཚོས“ཆུང་མ་བཟང་པོ་ཝང་ནཱ་དང་། སྙིང་རྗེ་བའི་བྱིས་པ་
ཁོ་ཡོ་ཐི་ཐཱ། ད་དུང་རྗེས་སུ་ཡོང་ངེས་པའི་བྱིས་པ་རྣམས། མུ་ཏིག་དེས་ཁོ་
ཚོ་ཚང་མ་རྩ་མེད་བཟོས་ན་ཅི་འདྲའི་སྐྱོ་བ་ལ་ཨང”ཞེས་སྨྲས།
ཁི་ནོ་དང་ཝང་ནཱ་གཉིས་ལ་མཚོན་ན། འདི་ནི་ཁོ་གཉིས་ཀྱི་མི་ཚེའི་
ཞོགས་པའི་ཁྲོད་ནས་ཆེས་དམིགས་བསལ་གྱི་ཞོགས་པ་ཞིག་ཡིན་ཞིང་། བུ་
ཆུང་སྐྱེ་བའི་ཉིན་མོ་དེ་ཁོ་ནར་བསྡུར་ཆོག་པ་ཞིག་ཡིན། འདི་ནི་ཉིན་མོ་
གཞན་རྣམས་ཀྱི་ཚད་འཛིན་སའི་ཉིན་མོ་དེར་འགྱུར་ངེས་པས། ཁོ་གཉིས་
ཀྱིས་“་མ་བཙོངས་པའི་ལོ་གཉིས་ཀྱི་གོང་དེར”རམ། ཡང་ན་་ང་ཚོས་
་མུ་ཏིག་བཙོངས་ནས་བདུན་ཕྲག་དྲུག་གི་རྗེས་དེར”ཞེས་ཟེར་ངེས། ཝང་
ནཱས་གནད་དོན་དེར་བསམ་གཞིགས་བྱེད་ཀྱིན་ཡོངས་སུ་རྒྱ་ཡན་དུ་གྱུར་བ་
དང་། མོས་བུ་ཆུང་ཁོ་ཡོ་ཐི་ཐཱར་སྒོར་མོ་རག་དུས་ཁྲུས་གསོལ་བྱེད་སྤྱད་དུ་
གྲ་སྒྲིག་བྱས་པའི་གྱོན་ཆས་དེ་བསྐོན། མོས་རང་ཉིད་ཀྱི་སྐྲ་ཤད་དེ་བསླས་
ནས་སྣེ་མོ་གཞུ་དབྱིབས་ཀྱི་སྐྲ་སྡོམ་དམར་པོ་ཆུང་ཆུང་གཉིས་ཀྱིས་བསྡམས་
པ་མ་ཟད། གཉེན་སྟོན་གྱི་སྨད་གཡོག་དང་སྟོད་གཡོག་གྱོན། ཁོ་ཚོ་གྲ་སྒྲིག་
ཚར་དུས་ཉི་མ་ཡར་མཁའ་དབྱིངས་སུ་གང་འཚམ་འཕགས་ཟིན། ཁི་ནོའི་
རྙིང་ཞིང་ཐེད་པའི་གྱོན་ཆས་དཀར་པོ་དེ་མ་མཐར་ཡང་གཙང་མ་ཡིན། དེ་
རིང་ནི་ཁོས་རྙིད་ཟད་ཀྱི་གོས་གྱོན་པའི་ཉིན་མཐའ་མ་དེ་ཡིན། རྒྱུ་མཚན་ནི་
སང་ཉིན་ནམ་ཐ་ན་དེ་རིང་ཕྱི་དྲོ་ནས་ཁོ་ལ་གྱོན་ཆས་སོ་མ་ཡོད་ངེས་པས་
རེད།
སོ་སོའི་སྤྱིལ་བུའི་བར་སྲུབས་ནས་ཁི་ནོའི་སྒོ་ཁར་ལྟ་བཞིན་པའི་ཁྱིམ
མཚེས་ཚོ་ཡང་གྱོན་ཆས་གྱོན་ནས་གྲ་སྒྲིག་བྱས་ཟིན། ཁོ་ཚོ་ཁི་ནོ་དང་ཝང་
ནཱ་གཉིས་་འཚོང་དུ་འགྲོ་བར་མཉམ་ཞུགས་བྱེད་པ་དེར་ངོ་ཚ་དང་
རྣམ་རྟོག་ཅི་ཡང་མེད། དེ་ནི་ཡིན་ཤག་ཤག་དང༌། ལོ་རྒྱུས་རང་བཞིན་གྱི་
དུས་སྐབས་ཤིག་ཡིན་པས། ཁོ་ཚོ་མ་ཕྱིན་པ་ཡིན་ན་སྨྱོན་པ་ཡིན་ལ། དེ་
ཕལ་ཆེར་མཛའ་བརྩེ་མེད་པའི་རྟགས་སུའང་མངོན་ངེས།
ཝང་ནཱས་མགོ་རས་གཟབ་ནན་གྱིས་དཀྲིས་རྗེས། སྣེ་མོ་རིང་པོ་གཅིག་
མར་གྲུ་མོ་གཡས་པའི་འོག་ཏུ་དཔྱངས་ནས་ཡར་ལག་གཡས་པའི་ནང་དུ་
བཟུང་བས། ལག་ངར་འོག་ཏུ་ལྟེབ་ཁུག་ཅིག་འཁྱིལ་བ་དང༌། མོས་ལྟེབ་ཁུག་
ཆུང་ཆུང་དེའི་ནང་དུ་བུ་ཆུང་ཁོ་ཡོ་ཐི་ཐཱ་ཙོག་པོར་བསྙེས་ཏེ་བཞག་ནས་ཁོས་
ཡོད་ཚད་མཐོང་ཐུབ་པ་དང༌། ཕལ་ཆེར་རྗེས་སུ་དྲན་ཐུབ་པ་བཟོས། ཁི་ནོས་
མགོ་ལ་རྩྭ་ཞྭ་ཆེན་པོ་དེ་གྱོན་རྗེས་ལག་པས་ཉུལ་ནས་གྱོན་སྟངས་མ་ནོར
བར་ཏག་ཏག་འཚམ་པ་བཟོས། ཁོས་འགན་འཁྲི་མེད་པའི་ཕོ་ཧྲེང་མདོ་མེད་
ཚོ་ལྟར་ཞྭ་མོ་ལྟག་རྒྱབ་བམ་ཟུར་གྱོན་བྱས་པ་མ་ཡིན་པ་དང་། ཡང་ན་རྒད་
པོ་ཞིག་ལྟར་ལེབ་མོར་གྱོན་པ་མ་ཡིན་པར་དྲག་ཤུགས་དང༌། སྒམ་
ལྷིང༌། གསོན་ཤུགས་སྟོན་ཆེད་ཅུང་ཟད་མདུན་དུ་ཡོ་བར་གྱོན། ངོ་མ་སྐྱེས
པ་ཞིག་གི་ཞྭ་མོའི་ཡོ་སྟངས་ལས་མང་པོ་ཞིག་མཐོང་རྒྱུ་ཡོད། དེ་ནས་ཁི་
ནོས་རྐང་པ་བསིལ་ལྷམ་ནང་དུ་བརྒྱས་ཏེ་སྒྲོག་ལུང་ཕྱི་རྟིང་ནས་ཡར་
ཐེན། མུ་ཏིག་ཆེན་པོ་དེ་རྙིང་ཞིང་འཇམ་པའི་ཤྭ་ལྤགས་དུམ་བུ་ཞིག་ཏུ་གཅུད་
དེ་ཀོ་ཁུག་ཆུང་ཆུང་ཞིག་གི་ནང་དུ་བཞག་ཡོད་པ་དང༌། ཀོ་ཁུག་དེ་ཡང་ཁི་
ནོའི་སྟོད་ཐུང་གི་ཁུག་མའི་ནང་དུ་ཉར་ཡོད། ཁོས་རང་ཉིད་ཀྱི་ཀམ་པ་ལིང་དེ་
གཟབ་ནན་གྱིས་ཕྲ་ལ་རིང་བ་ཞིག་ཏུ་བལྟེབས་ནས་ཕྲག་པ་གཡོན་པར་
འཕངས་པ་དང༌། ད་ནི་ཁོ་ཚོ་གྲ་སྒྲིག་ཟིན་པ་ཡིན།
ཁི་ནོ་བརྗིད་ཉམས་ངང་ཁང་པའི་ཕྱི་རུ་དོན་པ་དང་། ཝང་ནས་ཁོ་ཡོ་ཐི་ཐཱ་
ཁུར་ནས་ཁོའི་རྗེས་སུ་འབྲངས། ཁོ་ཚོ་བཟའ་མི་གསུམ་ཆུ་ལོག་གིས་གད་
ཕྱགས་བྱས་པའི་སྲང་ལམ་དེད་ནས་གྲོང་རྡལ་གྱི་ཕྱོགས་སུ་གཤར་
དུས། ཁྱིམ་མཚེས་རྣམས་ཁོ་ཚོའི་གོམ་བགྲོད་ལ་ཞུགས། ཁང་པ་དག་གི་
ནང་ནས་མི་ཚོགས་ཕྱི་རུ་ལུད་པ་དང༌། སྒོ་ལམ་ཁག་ནས་བྱིས་པ་མང་པོ་
དོན། ཡིན་ན་ཡང་། དུས་སྐབས་དེའི་གལ་ཆེའི་རང་བཞིན་གྱི་དབང་གིས་མི་
གཅིག་ཁོ་ན་ཁི་ནོ་དང་ལྷན་དུ་བསྐྱོད་པ་དང༌། དེ་ནི་ཁོའི་གཅེན་པོ་ཝང་ནཱ-
ཌོའ་མ་སི་རེད།
ཝང་ནཱ-ཋོའ་མ་སིས་གཅུང་པོ་ལ་དོགས་ཟོན་བྱེད་དགོས་པའི་སྐུལ་མ་
བཏང་བ་དང༌། ཁོས“ཁྱོད་ཀྱིས་ངེས་པར་དུ་གཟབ་གཟབ་བྱས་ཏེ་ཁོ་ཚོས
མགོ་སྐོར་མ་བཏང་བ་བཟོ་དགོས"ཞེས་བཤད།
“ཧ་ཅང་གཟབ་གཟབ་བྱེད་དགོས་ཨང༌།" ཁི་ནོས་ཁོ་ལ་མོས་མཐུན་
བྱས།
“ང་ཚོས་ས་ཆ་གཞན་ནས་གོང་ཚད་ག་ཚོད་ཁུག་པ་ཤེས་ཀྱི་
མེད།" ཝང་ནཱ-ཋོའ་མ་སིས་བཤད། “ང་ཚོས་་ཉོ་མཁན་ཚོ་ལ་ས་ཆ་
གཞན་ནས་རིན་གོང་ག་ཚོད་ཁུག་གི་ཡོད་པ་མ་ཤེས་ན། གོང་ཚད་དྲང་པོ་
གང་ཡིན་ཇི་ལྟར་ཤེས་ཐུབ།”
“དེ་བདེན།” ཁི་ནོས་ལན་སྟེར། “འོན་ཀྱང་། ང་ཚོས་ཇི་ལྟར་ཤེས་ཐུབ་
བམ། ང་ཚོ་འདིར་ཡོད་པ་ལས་དེར་མེད།”
ཁོ་ཚོ་དེ་ལྟར་གྲོང་ཁྱེར་གྱི་ཕྱོགས་སུ་བསྐྱོད་པ་དང༌། རྒྱབ་ཀྱི་མི་ཚོགས་
ཇེ་ཆེ་ནས་ཇེ་ཆེར་གྱུར་ཞིང་། ཝང་ནཱ-ཋོའ་མ་སིར་སེམས་འཚབ་ཚད་མེད་
ལངས་ནས་མུ་མཐུད་སྐད་ཆ་བཤད།
“ཁི་ནོ་ཁྱོད་རང་མ་སྐྱེས་གོང་དུ། རྒན་པ་ཚོས་སོ་སོའི་་ལ་སྒོར་
མོ་མང་ཙམ་ཁུག་ཐབས་ཤིག་བསམ་བློ་བཏང་བ་རེད། ཁོ་ཚོའི་སེམས་སུ་
གལ་སྲིད་་ཚང་མ་རྒྱལ་སར་ཁྱེར་ནས་བཙོངས་རྗེས། སོ་སོའི་ཁེ
སང་གི་ཐོབ་ཆ་ཁོ་ན་ལེན་མཁན་གྱི་བར་མི་ཞིག་ཡོད་ན་ཡག་པོ་འདུག་
བསམས་པ་རེད།”
ཁི་ནོས་འཐད་པའི་མགོ་བོ་གཡུགས་པ་དང༌། “ངས་ཤེས་ཀྱི་ཡོད། དེ་
བསམ་བློ་ཡག་པོ་ཞིག་རེད”ཅེས་བཤད།
“དེ་བས་ཁོ་ཚོས་མི་དེ་འདྲ་ཞིག་བཙལ་བ་རེད།” ཝང་ནཱ-ཋོའ་མ་སིས་
མུ་མཐུད་བཤད། “ཁོ་ཚོས་མུ་ཏིག་རྣམས་རུག་ནས་ཁོ་མངགས་པ་ན། ཁོ་
གཏན་ནས་གོ་རྒྱུ་མེད་པར་གྱུར་ནས་་རྣམས་བོར་བ་རེད། དེ་ནས་ཁོ་
ཚོས་མི་གཞན་ཞིག་བཙལ་ནས་མངགས་པ་ན། ཁོ་ཡང་ཡང་བསྐྱར་གཏན་
ནས་གོ་རྒྱུ་མེད་པར་གྱུར་བ་རེད། དེ་བས་ཁོ་ཚོས་དེ་ཡོད་ཚད་བློས་དོར་
ནས་ལམ་ལུགས་རྙིང་པར་ལོག་པ་རེད།”
“ངས་ཤེས་ཀྱི་ཡོད།” ཁི་ནོས་བཤད། “ངས་ཨ་ཕས་དེའི་སྐོར་བཤད་པ་
གོ་མྱོང་། དེ་བསམ་བློ་ཡག་པོ་ཞིག་ཡིན་རུང༌། ཆོས་ལུགས་དང་འགལ་
ཡོད་པ་དང་། ཆོས་དཔོན་གྱིས་དེ་ཤིན་ཏུ་གསལ་པོ་བཟོས་ཡོད། ་
བོར་བ་དེ་ནི་སོ་སོའི་གོ་བབ་སྐྱར་ཐབས་བྱེད་མཁན་ཚོ་ལ་བྱུང་བའི་ཉེས་
ཆད་ཅིག་རེད། ཆོས་དཔོན་གྱིས་སྐྱེས་པ་དང་བུད་མེད་རེ་རེ་ནི་དཀོན་
མཆོག་གིས་འཇིག་རྟེན་ཁམས་ཀྱི་མཁར་རྫོང་གི་ཆ་ཤས་གང་རུང་སྲུང་དུ་
བཏང་བའི་དམག་མི་དང་གཅིག་མཚུངས་ཡིན་པ་གསལ་པོ་བཟོས་ཡོད་
ཅིང༌། འགའ་ཤས་ལྕགས་རིའི་སྟེང་དུ་ཡོད་པ་དང༌། ལ་ལ་མཁར་གྱང་གི
མུན་ནག་སྟུག་པོའི་ཁྲོད་དུ་ཡོད། ཡིན་ན་ཡང༌། མི་རེ་རེས་ཅིས་ཀྱང་བློ
སེམས་འགྱུར་མེད་ཀྱིས་སོ་སོའི་ས་ཆ་བསྲུངས་ནས་བསྡད་དེ་ཡར་མར
རྒྱུག་མི་ཉན་པ་དང༌། དེ་ལས་ལྡོག་ན་མཁར་རྫོང་དམྱལ་བའི་ཚུར་རྒོལ་གྱི་
ཉེན་ཁའི་འོག་ཏུ་ཡོད།”
“ངས་ཁོང་གིས་ཆོས་བཤད་དེ་གསུངས་པ་གོ་མྱོང༌། ཁོང་གིས་ལོ་ལྟར་
དེ་གསུང་གི་རེད།" ཝང་ནཱ-ཋོའ་མ་སིས་བཤད།
ཁོ་བུ་སྤུན་གཉིས་ལམ་བུ་དེད་དེ་སྐྱོད་སྐབས། ཁོ་གཉིས་ཀྱིས་མིག་ཟུང་
ཅུང་ཟད་ཟིམ་ཟིམ་དུ་བཙུམས་ནས་ཡོད་ཅིང༌། དེ་ནི་ཕྱི་མི་ཚོས་རྩོད་རྙོག་དང་
དབང་ཤེད། དེ་གཉིས་ཀའི་རྒྱབ་རྟེན་ལ་མེ་མདའི་རྫས་ཁྱེར་ནས་ཐོག་མར་ས་
དེར་བསླེབས་པ་ནས་བཟུང༌། འདས་པའི་མི་ལོ་བཞི་བརྒྱ་ལྷག་གི་རིང་ལ་
ཁོ་གཉིས་དང་ཁོ་ཚོའི་ཕ་མེས་ཡང་མེས་ཚོའི་བྱེད་སྟངས་ཤིག་ཞིག་
ཡིན། མི་ལོ་བཞི་བརྒྱའི་དུས་ཡུན་དེའི་ནང༌། ཁི་ནོའི་མི་རིགས་ཀྱིས་རང་
སྲུང་གཅིག་ཁོ་ན་སྦྱངས་ཡོད་ཅིང་། དེ་ནི་མིག་ཅུང་ཟད་ཟིམ་ཟིམ་དང༌། མཆུ་
ཏོ་ཕྲན་ཙམ་དམ་དམ་བྱས་ཏེ་ཁ་རོག་འདུག་རྒྱུ་དེ་ཡིན། ལྕགས་རི་འདི་གང་
གིས་ཀྱང་གཏོར་མི་ཐུབ་པ་དང༌། ཁོ་ཚོ་ནང་དུ་སྐྱོན་ཆག་མེད་པར་ཧྲིལ་པོར་
གནས་ཐུབ།
ཇེ་ཆེར་འགྱུར་བཞིན་པའི་མི་ཚོགས་ཀྱི་སྟར་ཕྲེང་གིས་ཉིན་མོ་འདིའི་
གལ་ཆེའི་རང་བཞིན་ཚོར་བས། ཁོ་ཚོའི་ངོ་གདོང་ལ་གཟབ་ནན་གྱིས་ཁེངས་
པ་དང༌། འཁྲུག་རྩོད་སློང་མཁན་དང༌། སྐད་ཅོར་རྒྱག་མཁན། ངུ་ཤར་
འདེབས་མཁན། ཞྭ་མོ་རྐུ་མཁན། སྐྲ་འཕུར་འཕུར་བྱེད་མཁན་གྱི་བྱིས་པ་སུ་
ཞིག་བྱུང་ཡང་འབྲེལ་ཡོད་རྒན་པ་ཚོས་ཤུ་བཏབ་ནས་ཁུ་སིམ་མེར་
བཏང༌། ཉིན་མོ་འདི་ཤིན་ཏུ་གལ་འགངས་ཆེ་བས། རྒད་པོ་ཞིག་ཚ་བོའི་ཤེད་
ཤུགས་ཆེ་བའི་རྒྱབ་ལ་བཞོན་ནས་ལྟ་བར་ཡོང༌། མི་ཚོགས་ཀྱི་སྟར་ཕྲེང་དེ་
སྤྱིལ་བུ་དང་བྲལ་ཏེ་ལམ་ཁ་ཅུང་རྒྱ་ཆེ་ཞིང་ཁང་བརྩེགས་དག་གི་གཞོགས་
སུ་རྡོ་གཅལ་གྱི་ལམ་ཕྲན་ལྡན་པའི་རྡོ་ཁང་དང་བཀྲག་རྩི་བྱུགས་པའི་ཁང་
པའི་གྲོང་ཁྱེར་དུ་འཛུལ། ཁོ་ཚོ་ལྷ་ཁང་གི་གཞོགས་ནས་འགྲོ་དུས། སྤྲང་པོ་
རྣམས་དེ་སྔོན་ལྟར་ཁོ་ཚོའི་ཁྲོད་དུ་ཞུགས་པ་དང༌། ཟས་རིགས་དང་མཁོ་
ཆས་ཙག་ཙིག་གི་ཚོང་པ་རྣམས་ཀྱིས་ཁོ་ཚོ་འཁྲིས་ནས་རྒྱུ་བར་བལྟས་ཏེ་
བསྡད། དེ་བཞིན་ཆང་ཁང་ཆུང་ཆུང་རྣམས་ལ་མི་མེད་པར་གྱུར་བ་
དང༌། བདག་པོ་ཚོས་ཚོང་སྒོ་བརྒྱབ་ནས་ཁོ་ཚོ་དང་མཉམ་དུ་ཕྱིན། གྲོང་
ཁྱེར་གྱི་སྲང་ལམ་དུ་ཉི་མ་ཚ་གདུང་ཆེན་པོས་འཕྲོས་པས། ཐ་ན་རྡེའུ་རྣམས་
ཀྱི་གྲིབ་གཟུགས་ཀྱང་ཐང་དུ་གསལ་ཡོད།
མི་ཚོགས་ཀྱི་སྟར་ཕྲེང་འབྱོར་བཞིན་པའི་གསར་འགྱུར་དེ་སྟར་ཕྲེང་གི་
སྔོན་དུ་ཤོར་བ་དང༌། ་ཉོ་མཁན་རྣམས་སོ་སོའི་གསལ་ཆ་ཞན་པའི་
ལས་ཁུངས་ཆུང་ངུའི་ནང་གྲུང་ཤ་ཇེ་དོད་དང་ལུས་པོ་ཇེ་དམ་དུ་གྱུར། ཁོ་
ཚོས་ཁི་ནོ་ཡོང་དུས་རང་ཉིད་ལས་ལ་བྲེལ་བཞིན་ཡོད་པར་མངོན་
ཆེད། ཤོག་བུ་མར་བཏོན་ནས་བཞག་པ་དང་། མཛེས་སྡུག་བླ་ན་མེད་པའི་
་ཅིག་གི་གམ་དུ་སྤུས་ཚད་ཞན་པའི་་མཐོང་ན་ཡག་པོ་མེད་
སྟབས། ཁོ་ཚོས་སོ་སོའི་་རྣམས་ཅོག་ཙེའི་ནང་དུ་བསྡུས། ཁི་ནོའི་མུ་
ཏིག་ཅི་འདྲའི་ལེགས་པའི་གཏམ་ཁོ་ཚོས་ལོས་གོ།་ཉོ་མཁན་ཚོའི་
ལས་ཁུངས་རྣམས་སྲང་ལམ་དོག་མོ་གཅིག་གི་ནང་ལ་འཚངས་ནས་ཡོད་
ཅིང༌། དེ་དག་གི་སྒེའུ་ཁུང་ལ་སྦྱར་བའི་ཤིང་ལེབ་ཕྲ་མོའི་རྩིབས་མས་འོད་
སྣང་བཀག་པར་བརྟེན། ནང་དུ་འོད་སྣང་རབ་རིབ་གཉོམ་པོ་ཞིག་ལས་
འཕྲོས་མེད།
ལུས་པོ་ཅུང་རྒྱགས་ཤིང་དལ་བའི་སྐྱེས་པ་ཞིག་ལས་ཁུངས་གཅིག་ལ་
བསྡད་དེ་སྒག་བཞིན་ཡོད། ཁོའི་ངོ་གདོང་ལ་ཨ་ཕའི་རྣམ་འགྱུར་དང་ཞི་དུལ་
གྱི་ཉམས་ཤིག་ཡོད་ལ། མིག་ཟུང་དུ་མཛའ་བརྩེའི་འོད་མདངས་འཕྲོས་
ཡོད། ཁོ་རང་རྒྱུན་དུ་ཞོགས་པ་བདེ་ལེགས་ཞུ་མཁན་དང༌། གུས་ཞབས་
ཀྱིས་ལག་པ་གཏོང་མཁན། དེ་བཞིན་ཀུ་རེ་དང་རྩེད་མཚར་ཐམས་ཅད་ཤེས་
པའི་མི་སྤྲོ་སེམས་འཁོལ་པོ་ཞིག་ཡིན་རུང་། སྐྱོ་སྣང་སྐྱེ་ཆོག་ཆོག་ཅིག་ཀྱང་
ཡིན་ཏེ། ཁོས་དགའ་སྤྲོའི་གད་མོའི་བར་ནས་ཁྱོད་ཀྱི་སྲུ་མོ་ཤི་བའི་གནས་
ཚུལ་དེ་དྲན་ནས་མིག་ཟུང་སྐྱོ་བས་རློན་པར་འགྱུར་སྲིད། ད་ནངས་ཞོགས་
པར་ཁོས་ཅོག་ཙེའི་སྟེང་གི་བུམ་པའི་ནང་དུ་མེ་ཏོག་ཉིན་གཅིག་མ་དམར་པོ་
རྐང་གཅིག་བཙུགས་ཡོད་པ་དང༌། བུམ་པ་དེ་ཁོའི་མདུན་གྱི་ཐིག་རིས་ལྡན་
པའི་གོས་ཆེན་སྤུ་མའི་་སྡེར་གཞོང་ནག་པོ་དེའི་འཁྲིས་སུ་བཞག་
ཡོད། ཁོའི་རྒྱ་དང་སྨ་ར་རྩ་བ་སྔོན་པོའི་མཚམས་ནས་བཞར་ཡོད་
ཅིང་། ལག་ཟུང་གཙང་ཞིང་སེན་མོ་རྣམས་ལ་ཕྱིས་བརྡར་བཏང་ཡོད། ཁོའི་
ལས་ཁུངས་ཀྱི་སྒོ་ཕྱེ་ནས་ཡོད་ཅིང༌། ཁོས་སྣ་གླུ་ཞིག་ལེན་བཞིན་ལག་
གཡས་པས་ལག་པའི་འཕྲུལ་རྩེད་ཅིག་རྩེས་ཏེ་བསྡད། ཁོས་མཛུབ་
ཚིགས་སྟེང་དུ་ལྕགས་སྒོར་ཞིག་ཕར་སྒྲིལ་ཚུར་སྒྲིལ་གྱིས་ཕར་ཡལ་ཚུར་
མངོན་བྱེད་དུ་བཅུག་ནས་འོད་འཁྱུག་གེར་བསྐོར། ལྕགས་སྒོར་དེ་མིག་ལམ་
དུ་མངོན་ཙམ་རེ་བྱས་ཏེ་དེ་མ་ཉིད་དུ་ཡལ་བ་དང་། ཁོས་སོ་སོའི་མཛུབ་རྩེད་
དེར་ལྟ་ཙམ་ཡང་མི་བྱེད། ཁོས་སྣ་གླུ་ལེན་བཞིན་ཕྱི་ལ་ཡིབ་ལྟ་བྱེད་
སྐབས། མཛུབ་མོས་ཡོ་འཁྱུག་མེད་པ་དང་རང་བཞིན་ངང་དེ་ལྟར་རྩེས། དེ་
ནས་ཁོས་ཇེ་ཉེར་བཅར་བཞིན་པའི་མི་ཚོགས་ཀྱི་རྡོག་སྒྲ་ཐོས་པ་ན། ལག་
གཡས་པའི་མཛུབ་མོ་རྣམས་ཇེ་མགྱོགས་ནས་ཇེ་མགྱོགས་སུ་ཕྱིན་་
དང༌། ཁོ་ནོའི་གཟུགས་དབྱིབས་སྒོ་ལམ་དུ་མངོན་པ་དང་འབྲེལ་ལྕགས་སྒོར་
འོད་ཤིག་གེར་གྱུར་ནས་ཡལ་རྗེས་གཞི་ནས་མཚམས་ཆད།
“ཞོགས་པ་བདེ་ལེགས། གྲོགས་པོ།” སྐྱེས་པ་ཅུང་རྒྱགས་པ་དེས་
བཤད། “ཁྱེད་ལ་ཅི་ཞིག་དགོས་སམ།”
ཁི་ནོའི་མིག་ཟུང་ཕྱིའི་འོད་ཟེར་གྱིས་ཟིམ་ཟིམ་དུ་གྱུར་བས། ཁོས་ཡུད་
ཙམ་རིང་ལས་ཁུངས་ཆུང་ཆུང་གི་ནག་ཁུང་ལ་ཅེར་ནས་བསྡད། འོན་
ཀྱང༌། ཉོ་མཁན་གྱི་མིག་ཟུང་ཁྲ་ཡི་མིག་ལྟར་འབྱེད་ཟུམ་དང་གཡོ་བ་མེད་
པར་གདུག་རྩུབ་ཀྱིས་ཁེངས་པར་གྱུར་རུང༌། ངོ་གདོང་ཡོངས་རྫོགས་
འཚམས་འདྲིའི་འཛུམ་གྱིས་གང་ཡོད། ཅོག་ཙེའི་རྒྱབ་ཏུ་ཁོའི་ལག་གཡས་
པས་ལྐོག་ནས་ལྕགས་སྒོར་ཕར་སྒྲིལ་ཚུར་སྒྲིལ་བྱས།
“ང་ལ་མུ་ཏིག་ཅིག་ཡོད།” ཁོ་ནོས་བཤད། ཁོའི་འཁྲིས་སུ་ལངས་པའི་
ཝང་ནཱ-ཋོའ་མ་སིས་ཁོའི་ཁེངས་སྐྱང་གི་ཚིག་དེར་མི་འདོད་པའི་སྣ་ཤུ་ཕྲ་མོ་
ཞིག་བརྒྱབ། ཁྱིམ་མཚེས་རྣམས་སྒོའི་གཡས་གཡོན་ནས་གཟབ་ནན་གྱིས་
བལྟས་པ་དང༌། བུ་ཆུང་གྱི་སྟར་ཕྲེང་ཞིག་སྒེའུ་ཁུང་སྟེང་དུ་འཛེགས་ཏེ་ཁྲ་
མའི་བར་གསེང་ནས་ནང་དུ་བལྟས། བུ་ཆུང་འགའ་ཤས་ཀྱིས་པུས་མོ་དང་
ལག་པ་བཙུགས་ཏེ་ཁི་ནོའི་རྐང་པའི་གཡས་གཡོན་གྱི་གནས་ཚུལ་ལ་
བལྟས།
ཚོང་པས“ཁྱེད་ལ་་ཅིག་ཡོད་ཨེ། མཚམས་རེར་མི་གཅིག་གིས་
་བཅུ་གྲངས་ཁྱེར་ནས་ཡོང་གི་རེད། ཡ། ང་ཚོས་ཁྱེད་ཀྱི་་ལ་
གཅིག་བལྟ། ང་ཚོས་དེའི་རིན་ཐང་བལྟས་ནས་ཁྱེད་ལ་གོང་ཚད་ལེགས་
ཤོས་དེ་སྤྲོད་རྒྱུ་ཡིན”ཞེས་བཤད་པ་དང་། མཛུབ་མོས་ལྕགས་སྒོར་དྲག་ཏུ་
བསྐོར།
མཚམས་འདིར་ཁི་ནོའི་ཚོར་ཤེས་ཀྱིས་ཁོ་རང་ཉིད་ཀྱི་བསམ་ཡུལ་ལས་
འདས་པའི་དབང་ཤུགས་དེ་རྟོགས། ཁོས་དལ་བུར་རང་ཉིད་ཀྱི་ཀོ་ཁུག་མར་
བླངས་ཏེ་དེ་ལས་རྙིང་ཞིང་འཇམ་པའི་ཤྭ་ལྤགས་དུམ་བུ་དེ་མར་བཏོན་པ་
དང༌། དེ་ནས་་ཆེན་པོ་དེ་གོས་ཆེན་སྤུ་མའི་སྡེར་གཞོང་ནག་པོ་དེའི་
ནང་དུ་འགྲིལ་དུ་བཅུག་པ་དང༌། སྐད་ཅིག་དེ་མར་ཁོའི་མིག་ཟུང་ཚོང་པའི་ངོ་
གདོང་ལ་ཕྱོགས་རུང༌། ཚོང་པའི་ངོ་གདོང་ལ་རྟགས་དང་གཡོ་འགུལ་ཅི་
ཡང་མེད་པར་སྔར་མུས་ལྟར་གནས། འོན་ཀྱང༌། ཅོག་ཙེའི་རྒྱབ་ཀྱི་གསང་
བའི་ལག་པས་རྩལ་འཁྲུགས་པ་དང་། ལྕགས་སྒོར་དེ་ཚིགས་མགོ་གཅིག་ལ་
ཐོགས་ནས་སྒྲ་མེད་པར་ཚོང་པའི་པང་དུ་ལྷུངས་པ་མ་ཟད། ཅོག་ཙེའི་རྒྱབ་ཀྱི་
མཛུབ་མོ་རྣམས་བསྐམས་ནས་ཁུ་ཚུར་དུ་བསྒོངས། ལག་པ་གཡས་པ་གབ་
གནས་ནས་ཕྱིར་དོན་རྗེས། གོང་མཛུབ་ཀྱིས་་ཆེན་པོ་དེར་རེག་ནས་
གོས་ཆེན་སྤུ་མ་ནག་པོའི་སྟེང་དུ་ཕར་སྒྲིལ་ཚུར་སྒྲིལ་བྱས་པ་མ་ཟད། མཐེ་
བོང་དང་གོང་མཛུབ་ཀྱིས་དེ་ཡར་བླངས་ནས་ཚོང་པའི་མིག་མདུན་དུ་ཁྱེར་ཏེ་
བར་སྣང་དུ་ཡར་སྒྱུར་མར་སློག་བྱས། ཁི་ནོས་དབུགས་བཀག་ནས་
བསྡད་ལ། ཁྱིམ་མཚེས་ཚོས་ཀྱང་དབུགས་བཀག་ནས་བསྡད་པ་དང༌། ཤུབ་
ཤུབ་ཀྱི་གཏམ་མི་ཚོགས་བརྒྱུད་དེ་རྒྱབ་ཕྱོགས་སུ་རྒྱུ། “ཁོས་་ལ་ལྟ་
བཞིན་འདུགགོང་ཚད་ད་དུང་ལབ་མ་སོང༌། ཁོ་ཚོས་ད་ལྟ་གོང་ཚད་རྒྱག་རྒྱུ་
རེད།”
ད་ནི་ཚོང་པའི་ལག་པ་ཁོའི་མཚོན་རྟགས་སུ་གྱུར་ཏེ། ལག་པ་དེས་མུ་
ཏིག་ཆེན་པོ་ཕྱིར་སྡེར་གཞོང་ནང་དུ་གཡུགས་པ་དང༌། གོང་མཛུབ་དེ་ལ་
བཙུགས་ནས་བརྙས་བཅོས་བྱས་པ་དང་འབྲེལ། ཚོང་པའི་ངོ་གདོང་ལ་སྐྱོ་
སྣང་དང་ཁྱད་གསོད་ཀྱི་འཛུམ་ཞིག་མངོན།
“གྲོགས་པོ། དགོངས་དག” ཁོས་དེ་ལྟར་བཤད་པ་དང་། ཕྲག་མགོ་
གསིག་ཙམ་བྱས་ཏེ་རྐྱེན་ངན་དེ་ཁོའི་ནོར་འཁྲུལ་མ་ཡིན་པ་བསྟན།
“འདི་རིན་ཐང་བྲལ་བའི་མུ་ཏིག་ཅིག་ཡིན།” ཁི་ནོས་བཤད།
ཚོང་པའི་མཛུབ་མོས་མུ་ཏིག་སྣང་མེད་ཀྱིས་མར་གཡུགས་པས། དེ་
གོས་ཆེན་སྤུ་མའི་སྡེར་གཞོང་གི་ཟུར་ནས་འཇམ་པོར་ཡར་འཕར་མར་རྡེབ་
བྱས་ནས་འགྲིལ།
“ཁྱེད་ཀྱིས་མུ་ཟི་སེར་པོའི“་སྐོར་གོ་ཨེ་མྱོང་།" ཚོང་པས་བཤད། “མུ་
ཏིག་འདི་མུ་ཟི་སེར་པོ་དང་གཅིག་པ་རེད། རྦད་དེ་ཆེ་དྲགས་འདུག །སུས་
འདི་ཉོ་སྲིད་དམ། འདིའི་རིགས་འཚོང་སའི་ཁྲོམ་ཞིག་ཡོད་མ་རེད། འདི་
བཤམ་རྫས་ཁོ་ནར་ལོ་ངེས། ངས་ཁྱེད་ལ་དགོངས་དག་ཞུ། ཁྱེད་ཀྱིས་འདི་
རིན་ཐང་བྲལ་བའི་དངོས་པོ་ཞིག་རེད་བསམས་ན་ཡང་། འདི་བཤམ་རྫས་ཁོ་
ན་རེད།”
ད་ནི་ཁི་ནོའི་ངོ་གདོང་ལ་ཧོན་འཐོར་བ་དང་སེམས་ཁྲལ་གྱིས་ཁེངས་
སོང་། “འདི་འཛམ་གླིང་སྟེང་གི་མུ་ཏིག་་ལེགས་ཤོས་དེ་རེད། མི་སུ་གཅིག་
གིས་འདི་འདྲའི་་ཅིག་མཐོང་མྱོང་མེད།” ཁི་ནོས་སེམས་འཚབ་དང་
སྐད་ཤུགས་ཀྱིས་བཤད།
“དེ་ལས་ལྡོག་སྟེ་འདི་ཆེ་དྲགས་ནས་བཟོ་ལྟ་ཞིག་མི་འདུག” ཚོང་པས་
བཤད། “བཤམ་རྫས་བྱས་ན་ལྟ་མཁན་ཡོང་སྲིད། འགྲེམས་སྟོན་ཁང་འགས
ཉོས་ནས་འབུ་སྐོགས་འདྲ་མིན་བཤམ་སར་འཇོག་སྲིད་པ་ཞིག་རེད། ད་ངས་
ཁྱེད་ལ་སྒོར་ཆིག་སྟོང་སྟེར་ཆོག”
ཁི་ནོའི་ངོ་གདོང་ནག་རོག་གེར་དང་འཇིགས་སུ་རུང་བར་གྱུར་བ་
དང༌། ཁོས“འདི་ལ་སྒོར་ཁྲི་ལྔ་རི་བ་ངས་ཤེས་ཀྱི་ཡོད། ཁྱོད་ཀྱིས་ང་ལ་མགོ་
སྐོར་གཏོང་འདོད་འདུག”ཅེས་བཤད།
ཚོང་པས་མི་ཚོགས་ཀྱིས་ཁོའི་གོང་ཚད་གོ་དུས་མི་འདོད་པའི་ངང་ཅུང་
འུར་གྱི་ལེར་གྱུར་བ་ཐོས་པ་དང༌། འཇིགས་སྣང་ཕྲན་ཙམ་ཞིག་སྐྱེས།
“ང་ལ་ལེ་བདའ་མ་བྱེད།” ཁོས་དེ་འཕྲལ་བཤད། “ང་ནི་རིན་ཐང་བརྟག་
མཁན་ཙམ་རེད། གཞན་ལ་དྲིས་དང༌། ཁོ་ཚོའི་ལས་ཁུངས་ལ་ཕྱིན་ནས་ཁྱེད
ཀྱི་་དེ་སྟོན་དང—ཡང་ན་ཁོ་ཚོ་འདིར་བོས་ན་ཡག་ངེས། དེ་ལྟར་
བྱས་ན་ཁྱོད་ཀྱིས་ང་ཚོ་ཁ་མཐུན་བྱས་མེད་པ་མཐོང་ཐུབ། བུ།” ཁོས་གཡོག་
པོ་བོས་པ་དང་། གཡོག་པོས་ལྟག་སྒོ་ནས་མར་བལྟས་པ་ན། “བུ། ཁྱོད་འདི་
དང་གཅིག །འདི་དང་གཉིས། འདི་གསུམ་ལ་ཕྱིན་ནས་ཁོ་ཚོ་འདིར་ཤོག་
ལོབ་དང་། རྒྱ་མཚན་གང་ཡིན་མ་བཤད། ངས་ཁོ་ཚོར་ཐུག་འདོད་འདུག་
ཟེར་བ་ཙམ་གྱིས་ཆོག"ཅེས་མངགས། ཁོས་ལག་གཡས་པ་ཕྱིར་ཅོག་ཙེའི་
རྒྱབ་ཏུ་ཁྱེར་བ་དང༌། གློ་ཁུག་ནས་ལྕགས་སྒོར་གཞན་ཞིག་བཏོན་ཏེ་ཚིག་
མགོའི་སྟེང་དུ་ཕར་སྒྲིལ་ཚུར་སྒྲིལ་བྱས།
ཁི་ནོའི་ཁྱིམ་མཚེས་རྣམས་ཀྱིས་ཕན་ཚུན་ཤུབ་ཤུབ་ཏུ་གླེང་མོལ་
བྱས། ཏག་ཏག་ཁོ་ཚོ་གནས་ཚུལ་འདི་ལྟ་བུ་ཞིག་ཡོང་རྒྱུར་འཇིགས་ནས་
ཡོད། ་ཤིན་ཏུ་ཆེ་ན་ཡང་ཚོན་མདོག་ཁྱད་མཚར་ཞིག་ཡོད་ཅིང་། ཁོ་
ཚོས་ཐོག་མ་ནས་དེ་ལ་དོགས་པ་ཟོས་ཡོད། ཡང་གཅིག་བཤད་ན། སྒོར་མོ་
སྟོང་གཅིག་ནི་རྒྱང་དུ་གཡུག་རྒྱུ་ཞིག་ག་ལ་ཡིན། འབྱོར་བ་ཞན་པའི་མི་
ཞིག་ལ་མཚོན་ན། དེ་ནི་བལྟོས་བཅས་ཀྱི་འབྱོར་བ་གང་འཚམ་ཞིག་
རེད། ཁི་ནོས་སྒོར་མོ་སྟོང་གཅིག་བླངས་ནས་ཕྱིན་ན་འགྲིག ། ཁ་སང་རང་
ཁོ་ལ་ཅི་ཡང་མེད།
ཡིན་ན་ཡང༌། ཁི་ནོ་མཁྲིགས་པོ་དང་དམ་པོར་གྱུར། ཁོས་ལས་དབང་
རྐང་འཇབ་ལག་འཇབ་ཀྱིས་ཡོང་བཞིན་པ་དང༌། སྤྱང་ཀིས་མཐའ་སྐོར་
བཞིན་པ། བར་སྣང་དུ་བྱ་རྒོད་ཀྱིས་ལྡིང་སྐོར་རྒྱག་བཞིན་པ་ཚོར་ལ། ཁོའི་
མཐའ་འཁོར་དུ་གདོན་འདྲེས་བསྐོར་བ་དང༌། རང་ཉིད་དེ་ལས་སྲུང་སྐྱོབ་བྱེད་
པའི་རེ་བ་བྲལ་བ་ཚོར། ཁོས་རྣ་ལམ་དུ་གདོན་འདྲེའི་རོལ་དབྱངས་
ཐོས། གོས་ཆེན་སྤུ་མའི་སྡེར་གཞོང་ནག་པོའི་སྟེང་དུ་་ཆེན་པོ་དེར་
འོད་ཟེར་འཕྲོས་པས། ཚོང་པས་མིག་ཟུང་དེ་ལས་རྒྱང་དུ་འགྱེད་མ་ཐུབ།
སྒོ་ལམ་གྱི་མི་ཚོགས་འགུལ་ནས་གཉིས་སུ་བྱེ་བ་དང༌། བར་ནས་མུ་
ཏིག་ཉོ་མཁན་གསུམ་པོ་ནང་ལ་འཛུལ་དུ་བཅུག །མཚམས་འདིར་མི་ཚོགས་
འཇམ་ཐིང་ངེར་གྱུར། ཁོ་ཚོ་ཚིག་གཅིག་མ་གོ་བར་འཆོར་བ་དང༌། བརྡ་དང་
རྣམ་འགྱུར་གཅིག་མ་མཐོང་བར་འགྲོ་རྒྱར་སྐྲག་ཡོད། ཁི་ནོ་ཁུ་སིམ་མེར་
དང་དོགས་ཟོན་ངང་གནས། ཁོས་རང་ཉིད་ཀྱི་རྒྱབ་ནས་འཐེན་ཙམ་བྱས་པ་
ཚོར་བ་དང་། ཁ་ཕྱིར་བསྐོར་ནས་ཝང་ནཱའི་མིག་ནང་དུ་བལྟས། ཁོ་ཁ་ཕར་
འཁོར་དུས་ཁོ་ལ་ནུས་ཤུགས་བསྐྱར་གསོ་བྱུང་ཡོད།
ཚོང་པ་ཚོས་ཕན་ཚུན་ལྟ་རེས་མ་བྱས་པ་མ་ཟད། ་ལའང་ལྟ་ཙམ་
མ་བྱས། ཅོག་ཙེའི་རྒྱབ་ཀྱི་ཚོང་པས“ངས་་འདི་ལ་རིན་ཐང་ཞིག་
བརྒྱབ་ཡོད། འདིར་ཡོད་པའི་བདག་པོས་དེ་དྲང་པོ་རེད་མི་འདུག་བསམ་
འདུག །ངས་ཁྱོད་ཚོ་ལ་འདི་བརྟགས་ནས་གོང་ཞིག་རྒྱག་རོགས་ཟེར་རྒྱུ་
ཡིན”ཞེས་བཤད་པ་དང༌། ཁི་ནོ་ལ“ལྟོས་དང་། ངས་ཁོ་ཚོར་རིན་གོང་ག་
ཚོད་བརྒྱབ་པ་བཤད་མེད”ཅེས་ལབ།
ཚོང་པ་དང་པོ་སྟེ། སྐམ་ཞིང་རིད་པའི་མི་དེས་གཞི་ནས་་མཐོང་
བ་ལྟར་སྣང་བ་དང༌། ཁོས་་ཡར་བླངས་ནས་མཐེ་བོང་དང་མཛུབ་གུའི་
བར་དུ་མགྱོགས་མྱུར་ངང་ཡར་མར་བསྒྲིལ་རྗེས། མཐོང་ཆུང་ངང་ཕྱིར་སྡེར་
གཞོང་ནང་དུ་གཡུགས།
“ང་གྲོས་མོལ་ནང་དུ་མ་འཇུག་རོགས།” ཁོས་ཟུར་ཟའི་ངང་
བཤད། “ངས་སྐར་ལི་གཅིག་ཀྱང་སྟེར་ས་མ་རེད། ང་ལ་འདི་མི་
དགོས། འདི་་ཅིག་མ་རེད—བཟོ་ལྟ་བྲལ་བའི་དངོས་པོ་གོར་གོར་
ཞིག་རེད།" ཁོའི་མཆུ་ཏོ་སྲབ་མོ་མི་འདོད་པའི་ངང་ཡར་གཉེར་ཞིང་གུག །
ད་ནི་ཚོང་པ་གཉིས་པ་སྟེ། སྐད་ངག་གཉོམ་ཞིང་འཇམ་པའི་མི་གཟུགས་
ཐུང་དེས་་ཡར་བླངས་ནས་གཟབ་ནན་གྱིས་བརྟགས་པའི་ཐོག །གློ་
ཁུག་ནས་ཆེ་ཤེལ་ཞིག་བཏོན་ཏེ་ཞིབ་པར་དཔྱད་པ་དང༌། དེ་ནས་ངག་
འཇམ་པོས་གད་མོ་ཞིག་བགད།
མུ་ཏིགལེགས་པོ་རྣམས་བག་ཆུ་ལས་གྲུབ་ཡོད།” ཁོས་
བཤད། “དངོས་པོ་འདི་ཚོ་ངས་ཤེས། འདི་སྙི་ཞིང་ས་དཀར་མང་དྲགས་
འདུག་པས། ཟླ་ཤས་ནང་དུ་ཚོན་མདོག་ཤོར་ནས་བེད་མེད་དུ་འགྱུར་རྒྱུ་
རེད། ལྟོས་དང —" ཁོས་ཆེ་ཤེལ་ཁི་ནོའི་ལག་ཏུ་བཞག་སྟེ་དེ་ཇི་ལྟར་བེད་
སྤྱོད་གཏོང་ཚུལ་བསྟན་པ་དང༌། སྔོན་ཆད་ཆེ་ཤེལ་གྱིས་ཆེ་རུ་བཏང་བའི་མུ་
ཏིག་གི་ངོས་གཏན་ནས་མཐོང་མྱོང་མེད་པའི་ཁི་ནོ་ཁྱད་མཚར་བའི་ཕྱི་ངོས་
ལ་ཧང་སང་བར་གྱུར།
ཚོང་པ་གསུམ་པ་དེས་མུ་ཏིག་ཁི་ནོའི་ལག་ནས་བླངས་པ་དང༌། “ངའི་
ཚོང་ཤག་གཅིག་འདི་ལྟ་བུའི་དངོས་པོ་ལ་དགའ་པོ་ཡོད། ངས་ཁྱོད་ལ་སྒོར་
ལྔ་བརྒྱ་སྟེར་ཆོག །ངས་ཕལ་ཆེར་ཁོ་ལ་སྒོར་དྲུག་བརྒྱའི་ཐོག་འཚོང་ཐུབ་རྒྱུ་
རེད”ཅེས་བཤད།
ཁི་ནོས་མྱུར་བར་ལག་པ་བརྐྱངས་ཏེ་མུ་ཏིག་ཁོའི་ལག་ནས་ཚུར་
ཕྲོག །ཁོས་་ཤྭ་ལྤགས་ནང་དུ་བསྒྲིལ་ནས་ཕྱིར་སྟོད་ཐུང་ནང་ལ་
བརྫངས།
ཅོག་ཙེའི་རྒྱབ་ཀྱི་ཚོང་པས“ངས་རང་ཉིད་བླུན་པོ་ཡིན་པ་ཤེས་
ཡོད། ཡིན་ན་ཡང༌། ངའི་ཐོག་མའི་རིན་གོང་དེ་རང་འཇགས་བསྡད་
ཡོད། ངས་ད་དུང་ཡང་སྒོར་ཆིག་སྟོང་སྟེར་ཆོག”ཅེས་བཤད་པ་དང༌། ཁི་
ནོས་མུ་ཏིག་མཐོང་ལམ་ནས་ཕར་ཁྱེར་བ་མཐོང་དུས། “ཁྱོད་ཀྱིས་ཅི་བྱེད་ཀྱི་
ཡོད"ཅེས་དྲིས།
“ང་ལ་མགོ་སྐོར་གཏོང་གི་འདུག” ཁི་ནོས་སྐད་ཤུགས་དྲག་པོས་
བཤད། “ངའི་མུ་ཏིག་འདིར་འཚོང་རྒྱུ་མིན། ང་ཐ་ན་རྒྱལ་སར་འགྲོ་དགོས་
ཀྱང་འགྲོ་རྒྱུ་ཡིན།”
ད་ནི་ཚོང་པ་ཚོས་འཕྲལ་མར་ཕན་ཚུན་ལྟ་རེས་བྱས། ཁོ་ཚོས་ཁོ་ཚོའི་
བྱེད་སྟངས་དེ་མཁྲེགས་དྲགས་པ་རྟོགས་ལ། ཁོ་ཚོས་དོན་གོ་མ་ཆོད་པ་དེར་
ཉེས་ཆད་འཕོག་ངེས་པའང་རྟོགས་པས། ཅོག་ཙེའི་རྒྱབ་ཀྱི་ཚོང་པས་འཕྲལ་
དུ“ངས་ཆིག་སྟོང་ལྔ་བརྒྱར་སྤར་ཆོག”ཅེས་སྨྲས།
ཡིན་ན་ཡང༌། ཁི་ནོས་མི་ཚོགས་ཀྱི་དཀྱིལ་ནས་ལམ་གཤགས་ཏེ་འགྲོ་
བཞིན་ཡོད། ཁོའི་རྣ་ལམ་དུ་ཞེ་སྡང་དྲག་པོའི་ཁྲག་རྩ་ལྡིང་ལྡིང་དུ་གྲགས་
ནས་གླེང་མོལ་རྣམས་མག་མོག་ཅིག་ལས་མ་ཐོས་པ་དང༌། མྱུར་བར་མི་
ཚོགས་གཤགས་ཏེ་རྒྱང་དུ་ཕྱིན། ཝང་ནས་གོམ་སྟབས་མྱུར་མོས་ཁོའི་རྗེས་
སུ་འབྲངས།
དགོང་མོ་ཐོན་དུས། སྤྱིལ་བུའི་ནང་གི་ཁྱིམ་མཚེས་ཚོས་མ་རྨོས་ལོ་ཏོག་
གྱི་བག་ལེབ་དང་སྲན་མ་ཟ་བཞིན་བསྡད་དེ་ཞོགས་པ་དེའི་དོན་རྐྱེན་ཆེན་
མོའི་སྐོར་གླེངས། ཁོ་ཚོས་དངོས་གནས་གང་ཡིན་རྟོགས་མེད། ཁོ་ཚོའི་
མཐོང་ལམ་དུ་་དེ་ལེགས་པོ་ཞིག་མངོན་ན་ཡང༌། ཁོ་ཚོས་སྔོན་ཆད་དེ་
ལྟ་བུའི་་ཅིག་གཏན་ནས་མཐོང་མྱོང་མེད་པ་དང་། ་གི་རིན་ཐང་
སྐོར་ལ་ཁོ་ཚོ་ལས་ཚོང་པ་ཚོས་བཟང་བ་ཤེས་པ་བཤད་ག་ལ་དགོས། ཁོ་
ཚོས“འདི་ལ་བསམ་བློ་ཐོངས་དང༌། ཚོང་པ་དེ་ཚོས་གནས་ཚུལ་འདི་དག་
གྲོས་མོལ་བྱས་མ་སོང༌། ཁོ་ཚོ་རེ་རེས་་ལ་རིན་ཐང་མེད་པ་ཤེས་
འདུག”ཅེས་བཤད།
“ཡིན་ན་ཡང་། ཁོ་ཚོས་དེ་སྔ་མོ་ནས་བཀོད་སྒྲིག་བྱས་ཡོད་ན་་་་?”
“གལ་ཏེ་དེ་འདྲ་ཡིན་ན། དེ་ནས་ང་ཚོ་ཚང་མ་མི་ཚི་ཧྲིལ་པོར་མགོ་སྐོར་
ཐེབས་ཡོད།"
མི་འགའ་ཤས་ཀྱིས་ཁི་ནོས་སྒོར་ཆིག་སྟོང་ལྔ་བརྒྱ་དེ་བླངས་ཡོད་ན་
ཕལ་ཆེར་ཡག་པ་ཡོད་སྲིད་ཚུལ་བཤད། དེ་ནི་སྒོར་མང་པོ་ཞིག་རེད་
ལ། ཁོས་མི་ཚེ་ཧྲིལ་པོའི་ནང་དེ་འདྲའི་མང་པོ་ཞིག་མཐོང་མྱོང་མེད། གཅིག་
བྱས་ན། ཁི་ནོ་ཕག་མགོ་ཅན་གྱི་བླུན་རྒན་ཞིག་ཏུ་འགྱུར་བཞིན་པ་ཡིན་
སྲིད། གལ་སྲིད་ཁོ་དངོས་སུ་རྒྱལ་སར་ཕྱིན་ནས་་ཉོ་མཁན་མ་རག་ན་
ཅི་བྱེད་ཨང་། ཁོ་ངོ་ཚ་དེ་ལས་གཏན་ནས་ཐར་མི་སྲིད།
ཡང་ཞེད་སྣང་ལངས་པ་གཞན་ཁ་ཅིག་གིས་ད་ནི་ཁོས་ཉོ་མཁན་ཚོའི་ཁ་
ལ་ཉན་མེད་པས། དེ་ཚོས་ཁོ་དང་ཚོང་གཏན་ནས་རྒྱག་རྒྱུ་མ་རེད་ཅེས་
བཤད། གཅིག་བྱས་ན། ཁི་ནོས་རང་ཉིད་ཀྱི་མགོ་གཏུབས་ནས་སོ་སོ་རྩ་
མེད་བཟོས་པ་ཡིན་སྲིད།
ཡང་གཞན་རྣམས་ཀྱིས་ཁི་ནོ་ནི་བློ་ཁོག་དང་གཏུམ་དྲག་ཅན་གྱི་མི་ཞིག
རེད་ཅེས་བཤད། ཁོ་འགྲིགས་ཡོད་པ་དང༌། ཁོའི་སྙིང་སྟོབས་ལས་ང་ཚོ་
ཚང་མར་ཁེ་སང་འཐོབ་སྲིད། དེ་ལྟར་ཤོད་མཁན་རྣམས་ཁི་ནོ་ལ་དགའ་
སྤོབས་སྐྱེས་ནས་ཡོད།
ཁི་ནོ་ཁོ་རང་གི་ཁང་པའི་ནང་དུ་ཉལ་གདན་ཐོག་ལ་ཙོག་ནས་བསམ་
གཞིགས་དྲག་པོ་གཏོང་བཞིན་ཡོད། ཁོས་་ཁང་པའི་ནང་གི་གོ་དོང་
གི་རྡོ་ཞིག་གི་འོག་ཏུ་སྦས་ནས་བཞག་ཡོད་པ་དང༌། ཉལ་གདན་ངོས་སུ་
བཏག་པའི་མེ་ཏོག་ལ་ཡུན་རིང་ཅེར་ནས་བསྡད་པས་ཕན་ཚུན་སྐྱ་འདྲེས་པའི་
ཐིག་རིས་རྣམས་ཁོའི་མགོ་ནང་དུ་ཞབས་བྲོ་འཁྲབས། ཁོས་འཇིག་རྟེན་
གཅིག་བརླགས་ཟིན་ན་ཡང་འཇིག་རྟེན་གཞན་ཞིག་རྙེད་མེད། ངོ་མ་ཁི་ནོ་
འཇིགས་སྣང་སྐྱེས་ནས་ཡོད། ཁོའི་མི་ཚེའི་ནང་ཁྱིམ་ནས་ཐག་རིང་ལ་གཏན་
ནས་འགྲོ་མྱོང་མེད། ཁོ་རང་ཆ་རྒྱུས་མེད་པའི་མི་དང་ས་ཆར་སྐྲག་ལ། མི་
རྣམས་ཀྱིས་རྒྱལ་ས་ཞེས་འབོད་པའི་རྒྱུས་མེད་ཀྱི་གདོན་འདྲེ་དེར་ཤིན་ཏུ་
འཇིགས་ཤིང་སྐྲག །དེ་ནི་ཆུ་མོའི་ཕ་རོལ་དང་རི་བོའི་རྒྱབ་ཀྱི་ལེ་དབར་སྟོང་
གི་སར་ཆགས་ཡོད་པ་དང་།རྒྱུས་མེད་ཀྱི་ལེ་དབར་རེ་རེ་ནི་ཧ་ཅང་འཇིགས་
སུ་རུང་། ཁི་ནོས་རང་ཉིད་ཀྱི་འཇིག་རྟེན་རྙིང་པ་བརླགས་ཟིན་པས། ངེས་
པར་དུ་གསར་པ་ཞིག་འཚོལ་དགོས། རྒྱུ་མཚན་ནི་ཁོའི་མ་འོངས་པའི་རྨི་
ལམ་དེ་གཏན་ནས་མེད་པར་བཟོ་རྒྱུ་མེད་པའི་དངོས་ཡོད་ཅིག་ཡིན་པས་
རེད་ལ། ཁོས་་ང་རང་འགྲོ་རྒྱུ་ཡིན”ཞེས་ཁ་ནས་བཤད་ཟིན་པ་དེས་ཀྱང་
དངོས་ཡོད་ཅིག་བཟོས་ཡོད།འགྲོ་རྒྱའི་ཐག་བཅད་དེ་དངོས་སུ་ངག་ནས་
བཤད་པ་དེ་ནི་ལམ་ཕྱེད་ཙམ་ལ་འབྱོར་བ་ཡིན།
ཝང་ནཱས་ཁོས་་སྦས་པར་བལྟས་ནས་བསྡད་པ་དང༌། མོས་བུ་
ཆུང་ཁོ་ཡོ་ཐི་ཐཱ་གཙང་མར་ཕྱིས་ནས་ནུ་མ་སྣུན་ཞོར་ཁོ་ལ་བལྟས་ནས་
བསྡད་ཅིང་། དགོང་ཟས་ལ་མ་རྨོས་ལོ་ཏོག་གི་བག་ལེབ་བཅས།
ཝང་ནཱ-ཋོའ་མ་སི་ནང་དུ་ཡོང་ནས་ཁི་ནོའི་གམ་དུ་ཙོག་པ་དང༌། ཡུན་
རིང་ཁུ་སིམ་མེར་གནས་པས། མཇུག་མཐར་ཁི་ནོས“ངས་གཞན་ཅི་ཞིག་
བྱེད་ཐུབ་བམ། ཁོ་ཚོ་ཁྲམ་པ་རེད”ཅེས་བཤད།
ཝང་ནཱ་ཋོའ་མ་སིས་ཧ་ཅང་གཟབ་ནན་ངང་མགོ་བོ་གཡུགས། ཁོ་རང་
བུ་རྒན་པ་ཡིན་པས། ཁོ་ནོས་ཁོའི་ས་ནས་ལེགས་ཉེས་ཀྱི་ཤེས་རབ་ཅིག་ཨེ་
འཐོབ་ལ་རེ་ནས་ཡོད། “ཤེས་ཁག་པོ་རེད།” ཁོས་བཤད། “ང་ཚོས་ང་རང་
ཚོ་སྐྱེས་པ་ནས་མགོ་སྐོར་འོག་ཏུ་ཚུད་དེ་རོ་སྒམ་ལའང་གོང་ཚད་ལྡབ་ལོག་
ཅིག་འཇལ་གྱི་ཡོད་མེད་དེ་ཤེས་ཀྱི་མེད། ཡིན་ན་ཡང་། ང་ཚོ་འཚོ་གནས
ཐུབ་ཡོད། ཁྱོད་ཀྱིས་་ཉོ་མཁན་ཙམ་མ་ཡིན་པར་འཚོ་བའི་ལམ་
ལུགས་ཧྲིལ་པོ་དང༌། སྒྲོམ་གཞི་ཡོངས་ལ་རྒྱབ་འགལ་བྱས་པ་ཡིན་པས། ང་
རང་ཁྱོད་ལ་ཅི་ཞིག་འབྱུང་ཡོང་སྙམ་ནས་སྐྲག་གི་འདུག”
“ང་ལ་ཞེད་དགོས་ས་བཀྲེས་ལྟོགས་ཀྱིས་འཆི་བ་མ་གཏོགས་ཅི་ཞིག་
ཡོད་དམ།” ཁི་ནོས་བཤད།
ཡིན་ན་ཡང་། ངཝང་ནཱ-ཇོའ་མ་སིས་མགོ་བོ་དལ་གྱིས་གཡུགས། “དེ་ལ་
ང་ཚོ་ཚང་མ་ཞེད་དགོས་ཀྱི་ཡོད། ཡིན་ན་ཡང་། གལ་སྲིད་ཁྱོད་རང་བདེན་
པ་དང༌། ཁྱོད་ཀྱི་་ལ་རིན་ཐང་ཆེན་པོ་ཡིན་པའི་དབང་དུ་བཏང་ན་
ཡང༌། དེ་ནས་ཁྱོད་ཀྱིས་གནད་དོན་འདིའི་མཇུག་རྫོགས་པ་རེད་བསམ་གྱི་
འདུག་གམ།”
“ཁྱོད་ཀྱིས་ཅི་ཞིག་ཟེར་གྱི་ཡོད།”
“ངས་ཤེས་ཀྱི་མི་འདུག" ཝང་ནཱ-ཋོའ་སིས་བཤད། “ཡིན་ན་ཡང་། ང་
རང་ཁྱོད་ལ་ཅི་ཞིག་འབྱུང་ཡོང་སྙམ་ནས་སྐྲག་གི་འདུག །ཁྱོད་རང་གོམ་པ་
སྤོ་ས་དེ་ཐང་གསར་པ་ཡིན་པ་དང༌། ཁྱོད་ལ་ལམ་རྒྱུས་མེད།”
“ང་རང་འགྲོ་རྒྱུ་ཡིན། ང་རང་མྱུར་དུ་འགྲོ་རྒྱུ་ཡིན།” ཁི་ནོ་ཡིས་བཤད།
“རེད།” ཝང་ན-ཋོའ་མ་སིས་མོས་མཐུན་བྱས། “ཁྱོད་ཀྱིས་ངེས་པར་དུ་
དེ་ལྟར་བྱེད་དགོས། འོན་ཀྱང༌། ཁྱོད་ཀྱིས་རྒྱལ་ས་ནས་འདི་དང་མི་འདྲ་བ་
ཞིག་རྙེད་ཨེ་ཡོང་ངམ་བསམ་གྱི་འདུག །འདིར་ཁྱོད་ལ་གྲོགས་པོ་དང་གཅེན་
པོ་ང་ཡོད། དེར་ཁྱོད་ལ་སུ་གཅིག་ཀྱང་མེད།”
“ངས་ཅི་ཞིག་བྱེད་ཐུབ་བམ།” ཁི་ནོས་སྐད་ཤུགས་ཆེན་པོས་
བཤད། “ཁོང་ཁྲོ་དྲག་པོ་ཞིག་ལང་གི་འདུག །ངའི་བུ་ཆུང་ལ་ཅིས་ཀྱང་གོ་
སྐབས་ཤིག་ཡོད་དགོས་པ་དང༌། ཁོ་ཚོས་རྒོལ་ས་ནི་དེ་རེད། ངའི་གྲོགས་
པོ་ཚོས་ང་ལ་སྲུང་སྐྱོབ་བྱེད་ངེས་རེད།”
“ཁོ་ཚོ་ལ་ཉེན་ཁ་དང་དཀའ་ངལ་མེད་དུས་ཁོ་ན་བྱེད་ངེས་རེད།” ཝང་
ནཱ-ཎྜོའ་མ་སིས་དེ་ལྟར་བཤད་པ་དང༌། ཡར་ལངས་ནས“དཀོན་མཆོག་དང་
འགྲོགས་ནས་སོང་ཞིག”ཅེས་སྨྲས།
ཁི་ནོས“དཀོན་མཆོག་དང་འགྲོགས་ནས་སོང་ཤིག”ཅེས་བཤད་པ་
དང༌། ཚིག་དེའི་ནང་དུ་ཁྱད་མཚར་བའི་འཇིགས་སྣང་ཞིག་ཡོད་པས། ཁོས་
མགོ་བོ་ཡར་དགྱེ་ཙམ་ཡང་མ་བྱས།
ཝང་ནཱ-ཋོའ་མ་སི་ཕྱིན་ནས་ཡུན་རིང་ཕྱིན་རྗེས། ཁི་ནོ་ཉལ་གདན་ཐོག་
ཏུ་བསྡད་དེ་བསམ་་གཞིགས་གཏོང་བཞིན་ཡོད། ཁོ་ལ་ཡིད་ཆད་དང་རེ་ཟད་
ཀྱི་སྣང་བ་སྐྱེས། ཁོའི་མདུན་གྱི་ལམ་བུ་ཐམས་ཅད་བཀག་ཡོད་པར་སྣང་
ལ། མགོ་ནང་དུ་དགྲ་བོའི་རོལ་དབྱངས་ནག་པོ་ཁོ་ན་གྲག་བཞིན་པ་
ཐོས། ཁོའི་དབང་པོ་རྣམས་མེ་འབར་བ་བཞིན་ཧ་ཅང་རྐྱེན་པོར་གྱུར་ན་
ཡང་། སེམས་པ་ཕྱིར་བྱ་དངོས་ཡོད་ཚད་ལ་མཉམ་ཞུགས་གཏིང་ཟབ་བྱེད་
པའི་ཐོག་ཏུ་ལོག་པ་དང་། དེ་ནི་ཁོ་ལ་ཁོའི་མི་རིགས་ཀྱི་ས་ནས་ཐོབ་པའི་
ལྷན་སྐྱེས་ཀྱི་ནུས་རྩལ་ཞིག་རེད། ཁོས་རིམ་གྱིས་འབྱུང་བཞིན་པའི་མཚན་
མོའི་སྒྲ་ཕྲ་མོ་རེ་རེ་ཡང་ཐོས་ཏེ། ཁོས་ཚང་དུ་འཁོད་བཞིན་པའི་བྱ་རྣམས་ཀྱི་
གཉིད་མ་སད་ཀྱི་སྡུག་སྐད་དང༌། ཞི་མི་དག་གི་ཆགས་པའི་གདུང་
འབོད། རླབས་ཕྲེང་ཕྲ་མོ་རྣམས་མཚོ་ངོགས་སུ་ཡར་རྡེབ་མར་འཐེན་བྱེད་
པའི་སྒྲ། དེ་བཞིན་ཐག་རིང་གི་ཙེར་སྒྲ་གཉོམ་པོ་བཅས་ཐོས་པ་མ་ཟད། ཕྱིར་
འཐེན་བྱེད་བཞིན་པའི་རྦ་རླབས་ཀྱིས་གཅེར་བུར་བཏོན་པའི་མཚོ་རྩྭ་སྨུག
པོའི་དྲི་ངན་ངར་པོ་དེའང་ཚོར་ཐུབ། ཤིང་ཐུར་གྱི་མེ་ཅུང་དམར་ལྷམ་མེར་
འབར་བ་དེས་ཁོའི་གཡོ་བ་མེད་པའི་མིག་ལམ་དུ་ཉལ་གདན་སྟེང་གི་རི་མོ་
རྣམས་འཕག་ཏུ་བཅུག །
ཝང་ནཱས་སེམས་ཁྲལ་གྱིས་ཁོ་ལ་བལྟས་ནས་བསྡད། ཡིན་ན་ཡང༌། མོ་
ཁོ་ལ་རྒྱུས་མངའ་ཡོད་པས། མོས་རང་ཉིད་ཁུ་སིམ་མེར་ཁོའི་ཉེ་འཁོར་དུ་
བསྡད་པ་དེས་ཁོ་ལ་རོགས་བཟང་ཤོས་དེ་བྱེད་ཐུབ་པ་རྟོགས་ཡོད། མོས་
ཀྱང་གདོན་འདྲེའི་གླུ་དབྱངས་དེ་ཐོས་ཐུབ་པ་ལྟར། ཁྱིམ་ཚང་གི་དྲོད་ཁོལ་
དང༌། བདེ་འཇགས། ཆ་ཚང་བའི་རང་བཞིན་བཅས་ཀྱི་ཁྱིམ་ཚང་གི་རོལ
དབྱངས་ཤིག་དལ་གྱིས་བླངས་ནས་དེ་ལ་འཐབ་རྒོལ་བྱས། གདོན་འདྲེ་ཕྱི
ལ་འགོག་པའི་ཆེད། མོས་བུ་ཆུང་ཁོ་ཡོ་ཐི་ཐཱ་པང་ལ་ཉར་ནས་ཁོ་ལ་གླུ་
དབྱངས་དེ་བླངས་པ་དང༌། རོལ་དབྱངས་ནག་པོའི་འཇིགས་པའི་ཁ་གཏད་དུ་
མོའི་སྐད་གདངས་ལ་སྙིང་སྟོབས་ཀྱིས་ཕྱུག་ཡོད།
ཁི་ནོས་གཡོ་འགུལ་མ་བྱས་ལ། དགོང་ཟས་དགོས་ཀྱང་མ་ལབ། མོས་
ཁོས་ཟ་འདོད་དུས་དགོས་ལབ་ངེས་པ་རྟོགས་ཡོད། ཁོའི་མིག་ཟུང་གཡོ་བ་
མེད་པར་གནས་པ་དང༌། ཁོས་སྤྱིལ་བུའི་ཕྱི་རུ་དོགས་ཟོན་དང་གཟབ་ནན་
གྱིས་སོ་ལྟ་བྱེད་བཞིན་པའི་གདོན་འདྲེ་ཚོར་ཐུབ་ལ། མུན་ནག་གི་དངོས་པོ་
འགས་ཁོ་རང་མཚན་མོ་ཕྱི་ལ་འགྲོ་རྒྱུར་འཇབས་སྒུག་འཐེན་བཞིན་ཡོད་
པའང་ཚོར་ཐུབ། དེ་ནི་གྲིབ་གཟུགས་དང་འཇིགས་སུ་རུང་བ་ཞིག་ཡིན་ན་
ཡང་། དེས་ཁོ་རང་བོས་ཏེ་འཇིགས་སྐུལ་དང་འགྲན་རྩོད་བྱས། ཁོའི་ལག་
པ་གཡས་པ་སྟོད་ཐུང་ནང་དུ་བརྒྱབ་ནས་གྲི་མགོ་བཟུང་ནས་མིག་ཟུང་ཆེས་
ཆེར་གདངས་པ་དང་། ཡར་ལངས་ནས་སྒོའི་ཕྱོགས་སུ་སོང༌།
ཝང་ནཱས་ཁོ་འགོག་འདོད་སྐྱེས་པས། མོས་ཁོ་འགོག་པའི་ཆེད་ལག་པ་
ཡར་བཀྱགས་པ་དང་ཁ་འཇིགས་སྐྲག་ངང་གདངས། ཁོ་ནོས་སྐད་ཅིག་རིང་
པོ་ཞིག་ལ་ཕྱིའི་སྨག་རུམ་ནང་དུ་བལྟས་རྗེས་ཕྱི་རུ་ཐོན། ཝང་ནས་ཕྱི་རུ་
བྲེལ་འཚབ་ཀྱིས་རྒྱུག་པའི་སྒྲ་གཉོམ་པོ་དང༌། ཕན་ཚུན་འཐབ་པའི་ངར་
སྒྲ། ཅི་ཞིག་གཞུས་པའི་ཆག་སྒྲ་བཅས་ཐོས། མོ་སྐད་ཅིག་ཙམ་ལ་འཇིགས་
སྐྲག་གིས་འགུལ་མེད་དུ་གྱུར་པ་དང༌། དེ་ནས་མོའི་མཆུ་ཏོ་ཞི་མིའི་མཆུ་ཏོ་
ལྟར་སོ་ནས་ཡར་དམ་པོར་ཐེན། མོས་བུ་ཆུང་ཁོ་ཡོ་ཐི་ཐཱ་ཐང་དུ་བཞག་པ་
དང་། མེ་ཐབ་ནས་རྡོ་ཞིག་བསྒྲགས་ཏེ་ཕྱི་རུ་རྒྱུགས། ཡིན་ན་ཡང་། སྐབས་
དེར་དོན་རྐྱེན་དེའི་མཇུག་རྫོགས་ཟིན། ཁི་ནོ་ཐང་དུ་འགྱེལ་ནས་ཡར་ལང་མི་
ཐུབ་པ་དང༌། ཁོའི་ཉེ་འཁོར་དུ་སུ་གཅིག་ཀྱང་མེད། གྲིབ་མ་དང་། རླབས་
ཕྲེང་གཡོས་ནས་རྡེབ་པའི་སྒྲ། ཐག་རིང་གི་སིལ་སྒྲ་ཁོ་ན་ལས་མེད། ཡིན་ན་
ཡང༌། གདོན་འདྲེས་ཤིང་གི་རིབ་མའི་རྒྱབ་ཏུ་གབ་པ་དང་། ཁང་པའི་འཁྲིས་
ཀྱི་གྲིབ་མའི་ནང་དུ་འཇབ་སྒུག་དང༌། མཁའ་དབུགས་ཁྲོད་དུ་འཕུར་ལྡིང
བཅས་བྱས་ཏེ་མཐའ་ཡོངས་སུ་བསྐོར་ནས་ཡོད།
འཝང་ནཱས་རྡོ་མར་གཡུགས་པ་དང༌། ལག་ཟུང་ཁི་ནོའི་ལུས་པོར་དཀྲིས་
ནས་ཁོ་ཡར་རྐང་པའི་ཐོག་ཏུ་སློང་རོགས་བྱས་རྗེས། བསྐྱོར་ནས་ཁང་པའི་
ནང་དུ་ཁྲིད། ཁོའི་མགོ་ལྤགས་ནས་ཁྲག་དམར་བཞུར་བ་དང༌། འགྲམ་པར་
རྣ་བ་ནས་མ་ནེ་བར་དུ་ཐེན་པའི་རྨ་ཁ་ཟབ་ལ་རིང་བ་ཞིག་ཡོད་པ་ལས་ཁྲག་
དམར་བཞུར་བཞིན་ཡོད། ཁི་ནོ་ནག་འཐུམ་མེར་གྱུར་ནས་དྲན་ཤེས་ཕྱེད་
ཙམ་ལས་མེད་པ་དང༌། ཁོས་མགོ་བོ་འཕྲེད་དུ་གཡུག་གཡུག་བྱས། ཁོའི་
སྟོད་ཐུང་ཕྱེད་གཤག་བཏང་བའི་ཐོག །གྱོན་ཆས་ཕྱེད་ཙམ་མར་བཤུས་ནས་
ཡོད། ཝང་ནཱས་ཁོ་ཉལ་གདན་ཐོག་ལ་སྡོད་དུ་བཅུག་པ་དང༌། རང་ཉིད་ཀྱི་
སྨད་གཡོག་གིས་ཁོའི་ངོ་གདོང་ནས་ཇེ་སྐ་རུ་འགྱུར་བཞིན་པའི་ཁྲག་རྒྱུན་
ཕྱིས། མོས་རྫ་བུམ་ཆུང་ཆུང་ཞིག་གི་ནང་དུ་ཤིང་ཆང་ཁྱེར་ནས་ཁོ་ལ་འཐུང་
དུ་བཅུག་ན་ཡང༌། ཁོས་ད་དུང་ཡང་མགོ་བོ་གཡུགས་ཏེ་ནག་འཐུམ་འཐུམ་
གྱི་སྣང་བ་དྭངས་ཐབས་བྱས།
““སུ་རེད།” ཝང་ནཱས་དྲིས།
““ངས་མི་ཤེས། ངས་མཐོང་མ་སོང་།” ཁི་ནོས་བཤད།
ད་ནི་ཝང་ནཱས་ཆུ་རྫ་མ་གང་ཁྱེར་ནས་ཁོའི་གདོང་གི་རྨ་ཁ་བཀྲུས་པ་
ན། ཁོས་འཐམ་འཐུམ་ངང་མདུན་དུ་ཅེར་ནས་བསྡད།
མོས་“་ཁི་ནོ། ངའི་བརྩེ་བའི་ཁྱོ་ག”ཞེས་སྐད་ཆེན་པོས་བོས་པ་དང་། ཁོའི་
མིག་ཟུང་གཡོ་བ་མེད་པར་མོའི་གཞོགས་སུ་ཅེར་ནས་བསྡད། “ཁི་ནོ། ཁྱོད་
ཀྱིས་གོ་ཡི་ཨེ་འདུག”
“ངས་གོ་ཡི་འདུག” ཁོས་གསོན་ཤུགས་མེད་པའི་ངང་བཤད།
“ཁི་ནོ། ་འདི་གདོན་འདྲེ་རེད་འདུག འདིས་ང་ཚོ་ཚུར་མེད་པ་མ་
བཟོས་སྔོན་དུ་ང་ཚོས་འདི་ཕར་མེད་པ་བཟོ་དགོས། ང་ཚོས —ང་ཚོས་འདི་
ཕྱིར་ཁོ་རང་གནས་སའི་མཚོ་ནང་དུ་གཡུག་དགོས། ཁི་ནོ། འདི་གདོན་འདྲེ་
རེད་འདུག འདི་གདོན་འདྲེ་རེད་འདུག”
མོས་དེ་ལྟར་སྐད་ཆ་བཤད་པའི་སྐབས། ཁོའི་མིག་ནང་དུ་འོད་སྣང་ཕྱིར་
འཁོར་ནས་མིག་གཉིས་ལ་འོད་མདངས་དྲག་ཏུ་འཕྲོས་པས། ཁོའི་ལུས་ཀྱི་
ཤ་རྒོད་དང་སེམས་ཀྱི་འདོད་པ་མཁྲེགས་པོར་གྱུར།
“མིན།” ཁོས་བཤད། “ངས་འདི་ལ་འཐབ་རྒྱུ་ཡིན། ང་འདི་ལས་རྒྱལ་»
ཡིན། ང་ཚོ་ལ་སོ་སོའི་གོ་སྐབས་ཡོང་གི་རེད།”ཁོས་ཉལ་གདན་ཐོག་ཏུ་ཁུ་
ཚུར་དྲག་ཏུ་བརྡབས་པ་དང་། “སུ་གཅིག་གིས་ང་ཚོའི་རྩ་ཆེའི་རྒྱུ་ནོར་འདི་ང་
ཚོའི་ལག་ནས་འཕྲོག་ཏུ་འཇུག་གི་མིན”ཞེས་བཤད། དེ་ནས་ཁོའི་མིག་ཟུང་
ལྷོད་དུ་བབས་ཏེ། ཞི་འཇམ་གྱི་ལག་པ་ཡ་གཅིག་ཡར་བཀྱགས་ནས་ཝང་
ནཱའི་ཕྲག་མགོར་བཞག་པ་དང༌། “ང་ལ་ཡིད་ཆེས་བྱོས་དང་། ང་སྐྱེས་པ་ཕོ་
ཞིག་ཡིན"ཞེས་བཤད་ལ། ཁོའི་ངོ་གདོང་ལ་ཇུས་ཀྱིས་ཁེངས་པར་གྱུར།
“སང་ཉིན་ཞོགས་པར་ང་ཚོ་གྲུ་ཤན་བཏང་ནས་འགྲོ། ང་ཚོ་རྒྱ་མཚོ་དང་
རི་བོ་བརྒལ་ནས་རྒྱལ་སར་འགྲོ —ང་དང་ཁྱོད། ང་ཚོ་ལ་མགོ་སྐོར་ཐེབས་
རྒྱུ་མ་རེད། ང་སྐྱེས་པ་ཕོ་ཞིག་ཡིན།”
“ཁི་ནོ། ང་སྐྲག་གི་འདུག” ཝང་ནཱས་ངག་འཛེར་བཞིན་བཤད། “སྐྱེས་པ་
ཕོ་ཞིག་གསོད་རྒྱུ་ཡོད་རེད། ང་ཚོས་་ཕྱིར་མཚོ་ནང་དུ་འཕེན་
དགོས།”
“ཁ་ཚུམས།” ཁོས་སྐད་ཤུགས་དྲག་པོས་བཤད། “ང་སྐྱེས་པ་ཕོ་ཞིག་
ཡིན། ད་ཁ་ཚུམས།” ཁོའི་སྐད་ངག་ནི་བཀའ་ཡིན་པས། མོ་རང་ཁུ་སིམ་
མེར་བསྡད་པ་དང་། ཁོས་“་ད་ང་ཚོ་གཉིད་ཏོག་ཙམ་ཁུག །སྐྱ་མདའ་ཐོག་མ་
གཏོང་དུས་འགྲོ་འགོ་འཛུགས་དགོས། ཁྱོད་ང་དང་མཉམ་དུ་འགྲོ་རྒྱུར་སྐྲག་
གི་འདུག་གམ"ཞེས་བཤད།
“མི་འདུག །ངའི་བརྩེ་བའི་ཁྱོ་ག།”
སྐབས་དེར་ཁོའི་མིག་ཟུང་ཞི་འཇམ་དང་དྲོད་ཁོལ་གྱིས་ཁེངས་ནས་མོ་
ལ་བལྟས་པ་དང་། ལག་པས་མོའི་འགྲམ་པར་རེག་ནས“ད་ང་ཚོ་གཉིད་ཏོག་
ཙམ་ཁུག"ཅེས་བཤད་དོ། །

ལྔ་པ།

ཞོགས་པའི་དེ་ཕོ་དང་པོ་མ་གྲགས་གོང་དུ་ནམ་སྨད་ཀྱི་ཟླ་བ་ཤར། ཁི་
ནོས་རང་ཉིད་ཀྱི་ཉེ་འགྲམ་ནས་གཡོ་འགུལ་ཞིག་ཚོར་བས། མིག་ཟུང་མུན་
ནག་ཁྲོད་དུ་གདངས་རུང་། ལུས་པོ་གཡོ་འགུལ་མེད་པར་བསྡད། ཁོས་མིག་
ཟུང་ཁོ་ནས་མུན་ནག་ཁྲོད་དུ་བཙལ་བ་དང༌། སྤྱིལ་བུའི་གས་སྲུབས་བརྒྱུད་
དེ་ནང་དུ་འཕྲོས་པའི་ཟླ་འོད་མག་མོག་འོག་ཝང་ནཱ་རང་ཉིད་ཀྱི་གམ་ནས་ཁ་
རོག་ཡར་ལངས་པ་མཐོང༌། ཁོས་མོ་རང་ཐབ་ཁའི་ཕྱོགས་སུ་ཕྱིན་པ་
མཐོང༌། མོས་ཤིན་ཏུ་གཟབ་གཟབ་ངང་ལས་ལ་ཞུགས་པས། ཐབ་རྡོ་ཕར་
འཁྱེར་དུས་ཁོས་སྒྲ་ཧ་ཅང་ཕྲ་མོ་ཞིག་ལས་མ་ཐོས། དེ་ནས་མོ་རང་གྲིབ་
གཟུགས་ལྟར་ཁུ་སིམ་མེར་སྒོའི་ཕྱོགས་སུ་རྒྱ་བ་དང༌། བུ་ཆུང་ཁོ་ཡོ་ཐི་ཐ་
ཉལ་སའི་སྨྱུག་གཟེབ་གམ་དུ་འགྲོ་མཚམས་འཇོག་ཙམ་བྱས་རྗེས། མོ་རང་
སྐད་ཅིག་ཙམ་ལ་སྒོ་ལམ་དུ་ནག་ཡོར་རེར་གྱུར་ནས་ཕྱི་ལ་ཕྱིན།
ཁི་ནོའི་སེམས་སུ་ཞེ་སྡང་དྲག་པོ་ཞིག་སྐྱེས། ཁོ་རང་ཡར་ལངས་ནས་མོ་
ཕྱིན་པ་ལྟར་ཁ་རོག་ངང་མོའི་རྗེས་སུ་བསྙེགས་པ་དང༌། ཁོས་མོའི་བྲེལ་བའི་
རྡོག་སྒྲ་མཚོ་ངོགས་སུ་སྐྱོད་བཞིན་པ་ཐོས་ཐུབ། ཁོས་ཁུ་སིམ་མེར་མོའི་
རྗེས་དེད་པ་དང་འབྲེལ། ཀླད་པ་ཁོང་ཁྲོས་དམར་པོར་གྱུར་ནས་ཡོད། མོ་
མྱུར་བར་ཤིང་ལྡུམ་གྱི་མཚམས་ལས་བརྒལ་ཏེ་ཕྱིན་པ་དང༌། ཆུ་འགྲམ་གྱི་རྡོ་
ལ་རྐང་པ་ཐོགས་ནས་འཁྱར་འཁྱོར་དུ་གྱུར། མཚམས་དེར་མོས་ཁོ་ཡོང་
བཞིན་པ་ཐོས་པ་དང་གོམ་བགྲོད་མྱུར་དུ་བཏང་ནས་རྒྱུགས། མོས་ལག་པ་
བར་སྣང་དུ་བཀྱགས་ནས་འཕེན་པར་རྩོམ་དུས། ཁི་ནོ་མོའི་སྟེང་དུ་མཆོངས
པ་དང་། མོའི་ལག་ངར་ནས་འཇུས་ཏེ་་ཚུར་བཙན་འཕྲོག་བྱས། ཁོས་
མོའི་ངོ་གདོང་ལ་དམ་པོར་བསྒོངས་པའི་ཁུ་ཚུར་བརྒྱབ་ནས་མོ་རྡོ་གསེང་དུ་
བསྒྱེལ་བ་མ་ཟད། མོའི་གཞོགས་ལ་རྡོག་ཐོ་ཡང་གཞུས། མག་མོག་གི་ཟླ་
འོད་ཁྲོད་དུ་ཁོས་རྦ་རླབས་ཕྲ་མོ་རྣམས་མོའི་ལུས་སྟེང་དུ་རྡེབ་པ་མཐོང་
ཐུབ། མོའི་སྨད་གཤམ་ཆུའི་སྟེང་དུ་ཕར་ཚུར་འཕྱོས་པ་དང༌། དེ་ནས་ཆུ་མར་
འཇགས་པ་དང་ལྷན་དུ་མོའི་རྐང་པའི་ཐོག་ཏུ་འབྱར།
ཁི་ནོས་མར་མོ་ལ་བལྟས་ནས་ཞེ་སྡང་གིས་ཁ་བགྲད་དེ་སོ་བསྟན་པ་
དང༌། སྦྲུལ་ལྟར་མོ་ལ་སིལ་སྒྲ་བསྒྲགས། འོན་ཀྱང༌། ཝང་ནཱས་འཇིགས་
སྐྲག་བྲལ་བའི་མིག་ཟུང་ཆེས་ཆེར་གདངས་ནས་ཁོ་ལ་ཅེར་བ་ནི་ཤན་པའི་
མདུན་གྱི་ལུག་ཅིག་དང་མཚུངས། མོས་ཁོ་ལ་དམར་གསོད་ཀྱི་ཞེ་སྡང་སྐྱེས་
ཡོད་པ་རྟོགས་རུང་ཅི་ཞིག་སྐྱོན་ཨང༌། མོས་དེ་དང་ལེན་བྱས་ཟིན་
པས། ཕར་རྒོལ་དང་ཐ་ན་ངོ་རྒོལ་ཙམ་ཡང་མ་བྱས། མཚམས་དེར་ཁོའི་སྡང་
ཟུག་ཡལ་ནས་དེའི་ཚབ་ཏུ་ཞེ་མེར་བའི་སྣང་བ་དྲག་པོ་ཞིག་སྐྱེས་པས། ཁོས་
མོ་བསྐྱུར་ཏེ་མཚོ་ངོགས་ནས་ཡར་ཤིང་ལྡུམ་གྱི་གསེང་དུ་བསྐྱོད་པ་
དང༌། ཁོའི་དབང་ཤེས་ཡོངས་རྫོགས་ཚོར་སྣང་དྲག་པོས་བསྒྲིབས་ནས་
ཡོད།
ཁོས་ཤུག་སྒྲ་དེ་ཐོས་མ་ཐག །གྲི་བཏོན་ནས་ནག་ཡོལ་ཡོལ་གྱི་གྲིབ་
གཟུགས་གཅིག་ལ་ཤུགས་ཀྱིས་བསྣུན་པ་དང་གྲི་ནང་དུ་འཛུལ་བ་ཚོར། དེ་
ནས་ཁོ་རང་པུས་མོའི་ཐོག་ཏུ་འགྱེལ་བ་དང་། དེ་ནས་སླར་ཡང་མར་ཐང་དུ་
ལོག །འདོད་རྔམ་གྱིས་ཁེངས་པའི་མཛུབ་མོ་རྣམས་ཀྱིས་ཁོའི་གྱོན་ཆས་ལ་
སྤར་མྱུལ་བརྒྱབ་པ་དང༌། འཚབ་འཚུབ་ཀྱིས་གང་བའི་གྲིབ་གཟུགས་དག་
གིས་ཁོ་ལ་ལུས་བཤེར་བྱེད་སྐབས། ཁོའི་ལག་ནས་ཤོར་བའི་་ནི་
ལམ་གྱི་རྡོ་ཆུང་ཞིག་གི་ཕག་ཏུ་འོད་འཚེར་འཚེར་དུ་གནས་ཤིང༌། ཟླ་འོད་
འཇམ་པོའི་ཁྲོད་དུ་འོད་ཟེར་འཕྲོས་ནས་ཡོད།
ཝང་ནཱ་ཆུ་ཟུར་གྱི་རྡོ་གསེང་ནས་ག་ལེར་ཡར་དཀའ་ཚེགས་ཆེན་པོས་
ལངས། མོའི་ངོ་གདོང་ནི་འཇགས་རྒྱུ་མེད་པའི་ན་ཟུག་ཏུ་གྱུར་ཅིང་ལུས་པོའི་
གཞོགས་ལ་ཟུག་གཟེར་ལངས། མོས་ཡུད་ཙམ་ལ་པུས་འཛུགས་བྱས་ནས་
བརྟན་པོ་བཟོས་པ་ན། མོའི་སྨད་གཡོག་རློན་པ་ལུས་པོའི་སྟེང་དུ་
འབྱར། མོའི་སེམས་སུ་ཁི་ནོ་ལ་ཁོང་ཁྲོ་མ་སྐྱེས། ཁོས“ང་སྐྱེས་པ་ཕོ་ཞིག
ཡིན”ཞེས་བཤད་ཡོད་ཅིང་། མོ་ལ་མཚོན་ན་སྐད་ཆ་དེར་གོ་བ་ངེས་ཅན་
འགའ་ཡོད་དེ།དེས་ཁོ་རང་ཕྱེད་སྨྱོན་པ་དང་ཕྱེད་དཀོན་མཆོག་ཡིན་ཟེར་གྱི་
ཡོད་ལ། ཁོས་རི་བོ་དང་རྒྱ་མཚོའི་སྟོབས་ཤུགས་ལ་འགྲན་ངེས་ཡིན་ཟེར་གྱི་
ཡོད། ཝང་ནཱའི་བུད་མེད་ཀྱི་རྣམ་ཤེས་ཀྱིས་སྐྱེས་པ་ཕོས་རང་ཉིད་མེད་པ་
བཟོས་ན་ཡང་རི་བོ་ད་དུང་འགྱིང་ངེས་པ་དང༌། སྐྱེས་པ་ཕོ་ཆུ་ནང་དུ་བྱིང་
ཡང་རྒྱ་མཚོ་མུ་མཐུད་རྒྱས་ངེས་པ་རྟོགས་ཡོད། ཡིན་ན་ཡང༌། དེ་ནི་ཁོ་རང་
འཕྱེད་སྨྱོན་པ་དང་ཕྱེད་དཀོན་མཆོག་ཏུ་བཟོ་བྱེད་དེ་ཡིན་པ་དང་། ཝང་ནཱ་ལ་
སྐྱེས་པ་ཞིག་མཁོ་ཞིང༌། སྐྱེས་པ་མེད་པར་འཚོ་ཐབས་བྲལ་ཡོད། མོ་རང་
སྐྱེས་པ་དང་བུད་མེད་གཉིས་ཀྱི་ཁྱད་པར་ལ་མགོ་རྨོངས་ཡོད་སྲིད་
ཀྱང༌། མོས་ཁྱད་པར་དེ་དག་ཤེས་ནས་དང་ལེན་བྱས་ཡོད་པ་མ་ཟད། དེ་
དག་གི་དགོས་མཁོ་ཡང་ཡོད། མོ་ཁོའི་རྗེས་སུ་འབྲང་ངེས་པ་བཤད་ག་ལ་
དགོས། དེ་ལ་དོགས་འདྲི་དགོས་དོན་མེད། མཚམས་རེར་གནས་ལུགས་
དང་། དོགས་ཟོན། རང་སྲུང་གྱི་ནུས་པ་ལས་གྲུབ་པའི་བུད་མེད་ཀྱི་ཁྱད་ཡོན་
གྱིས་ཁི་ནོའི་སྐྱེས་པའི་རང་གཤིས་གཤགས་ནས་ཁོ་ཚོ་ཚང་མ་སྐྱོབས་ཐུབ་
པ་ཡོང་གི་ཡོད། མོ་ན་ཟུག་ཆེན་པོའི་ངང་ཡར་རྐང་པའི་ཐོག་ཏུ་ལངས་པ་
དང༌། ཁྱོར་བས་རྦ་རླབས་ཕྲ་མོ་རྣམས་ལས་ཟུག་གཟེར་ཆེ་བའི་ཚྭ་ཆུ་བཅུས་
ནས་ངོ་གདོང་བཀྲུས་པ་དང༌། དེ་ནས་དལ་གྱིས་ཡར་ཁི་ནོའི་རྗེས་སུ་
བསྙེགས།
ནམ་མཁར་ལྷོ་ཕྱོགས་ནས་ཡོང་བའི་སྤྲིན་ཚོགས་ལེབ་མོ་ཞིག་ཆུ་རིས་
ཤིག་གེར་འཁྲིགས་པ་དང༌། མག་མོག་གི་ཟླ་བ་སྤྲིན་པའི་གསེང་ནས་མངོན་
ཙམ་དང་ཡལ་ཙམ་བྱས་པས། ཝང་ནཱ་སྐད་ཅིག་རེར་ཟླ་འོད་འོག་དང་ཡང་
སྐད་ཅིག་རེར་མུན་ནག་ཁྲོད་དུ་བསྐྱོད། མོའི་རྒྱབ་ན་ཟུག་གིས་བསྒུར་ནས་
མགོ་བོ་དམའ་བོར་གྱུར་ཡོད། མོ་རང་ཤིང་ལྡུམ་བརྒྱུད་དེ་འགྲོ་སྐབས། ཟླ་བ་
སྤྲིན་གྱིས་བསྒྲིབས་ནས་ཡོད་ཅིང༌། ཟླ་བ་ཕྱིར་མངོན་དུས་མོས་ལམ་ནང་གི་
རྡོའི་ཕག་ཏུ་ཡོད་པའི་་ཆེན་པོའི་འོད་ཟེར་མཐོང༌། མོས་མར་པུས་མོ་
བཙུགས་ནས་་ཡར་བསྒྲུགས་པ་དང༌།ཟླ་བ་སླར་ཡང་སྤྲིན་ནག་གི་
གསེང་དུ་འཛུལ། ཝང་ནས་མུ་མཐུད་པུས་མོ་བཙུགས་ནས་བསྡད་དེ་ཕྱིར་
མཚོ་ལ་ལོག་ནས་མོའི་ལས་ཀའི་མཇུག་སྐྱོང་དགོས་མིན་བསམ་མནོ་བཏང་
བ་དང༌། མོས་དེ་ལྟར་བསམ་མནོ་གཏོང་བཞིན་པའི་སྐབས། ཟླ་འོད་སླར་
ཡང་ཕྱིར་འཕྲོས་པ་དང༌། མོ་རང་གི་མདུན་གྱི་ལམ་སྟེང་དུ་ནག་ཡོལ་ཡོལ་
གྱི་གྲིབ་གཟུགས་གཉིས་འགྱེལ་ཡོད་པ་མཐོང༌། མོ་མདུན་དུ་མཆོངས་ནས་
བལྟས་པ་ན། གཅིག་ནི་ཁི་ནོ་དང༌། གཞན་དེ་མིད་པ་ནས་འོད་ཤིག་ཤིག་གི་
གཤེར་ཁུ་ནག་པོ་བཞུར་བཞིན་པའི་མི་རྒྱུས་མེད་ཅིག་ཡིན་པ་མཐོང༌།
ཁི་ནོ་འཐམ་འཐོམ་ངང་འགུལ་བ་དང༌། རྐང་ལག་གཉིས་ཐང་དུ་བཙིར་
བའི་འབུ་ཞིག་གི་རྐང་ལག་ལྟར་གཡོ་འགུལ་བྱས་པ་དང་། ཁ་ནས་ལྡབ་ལྡིབ་
ཀྱི་ཚིག་འགའ་བཤད། ད་ནི་ཝང་ནཱས་སྐད་ཅིག་ཉིད་ལ་སྔར་གྱི་འཚོ་བ་
གཏན་དུ་བཞུད་ཟིན་པ་རྟོགས། ལམ་ཐོག་ཏུ་ཤི་བའི་མི་དེ་དང༌། ཁི་ནོའི་
འཁྲིས་སུ་གཤེར་ཁུ་ནག་པོ་འགོས་པའི་ཁོའི་གྲི་གཉིས་ཀྱིས་མོ་ལ་གནས་
ཚུལ་དེ་ར་སྤྲོད་བྱས། མོས་ད་བར་དུ་སྔར་གྱི་ཞི་བདེ་ལྷིང་འཇགས་དང༌། མུ་
ཏིག་མ་བྱུང་བའི་སྔོན་གྱི་དུས་ཀྱི་ཆ་ཞིག་སྲུང་སྐྱོབ་བྱེད་པའི་འབད་བརྩོན་
བྱས་ཡོད་ན་ཡང༌། ད་ནི་དེ་གཏན་དུ་བཞུད་ཟིན་པ་དང༌། སླར་གསོ་བྱེད་
ཐབས་བྲལ་ཡོད། གནས་ལུགས་དེ་རྟོགས་པས། མོས་དེ་མ་ཉིད་ལ་འདས་
པ་རྒྱབ་ཏུ་བསྐྱུར། ད་ནི་ཁོ་ཚོས་རང་ཉིད་སྲུང་སྐྱོབ་བྱེད་རྒྱུ་མ་གཏོགས་
གཞན་གང་ཡང་ལྷག་མེད།
ད་ནི་མོའི་ན་ཟུག་དང་དལ་ལྷོད་ཡལ་ཟིན། མོས་མྱུར་བར་མི་ཤི་བོ་དེ་
ལམ་སྟེང་ནས་ཕར་རྩྭ་ལྡུམ་གྱི་གསེང་དུ་དྲུད་པ་དང༌། དེ་ནས་ཁི་ནོའི་སར་
ཕྱིན་ནས་སྨད་གཡོག་རློན་པས་ཁོའི་ངོ་གདོང་ཕྱིས། ཁོའི་ཚོར་བ་དལ་གྱིས་
ཕྱིར་སོས་པ་དང་ཁོས་འཁུན་སྒྲ་ཕྱུང༌།
“ཁོ་ཚོས་་ཁྱེར་སོང་། ངས་དེ་ཤོར་སོང༌། ད་ནི་ཚར་སོང༌། མུ་
ཏིག་ཤོར་སོང་།”ཁོས་ཝང་ནཱ་ལ་བཤད།
ཝང་ནཱས་ནད་ཀྱིས་མནར་བའི་བྱིས་པ་ཞིག་གི་ཁ་ལེན་པ་ལྟར་ཁོའི་ཁ་
གྲག་ཏུ་མ་བཅུག །མོས“ཤུའུའུ”ཞེས་བཤད། “ཁྱོད་ཀྱི་་འདིར་
ཡོད། ངས་དེ་ལམ་ཐོག་ནས་རྙེད་བྱུང་། ད་ལྟ་ཁྱོད་ཀྱིས་ངའི་སྐད་གོ་ཐུབ་ཀྱི་
ཨེ་འདུག །ཁྱོད་ཀྱི་་འདིར་ཡོད། ཁྱོད་ཀྱིས་ཤེས་ཨེ་སོང༌། ཁྱོད་ཀྱིས་
མི་ཞིག་བསད་འདུག །ང་ཚོ་ངེས་པར་དུ་རྒྱང་དུ་འབྲོ་དགོས། ཁོ་ཚོ་ང་ཚོ་
འཚོལ་དུ་ཡོང་ངེས་རེད། ཁྱོད་ཀྱིས་ཤེས་ཨེ་སོང༌། ང་ཚོ་ངེས་པར་དུ་སྐྱ་
མདའ་མ་བཏང་གོང་ལ་རྒྱང་དུ་བྲོས་ཚར་བ་བྱེད་དགོས།"
“ང་ལ་ཚུར་རྒོལ་བྱས་བྱུང༌།” ཁི་ནོས་དོགས་མི་བདེ་བའི་ངང་
བཤད། “ངས་རང་ཉིད་ཀྱི་ཚེ་སྲོག་སྲུང་སྐྱོབ་བྱེད་ཆེད་ཕར་གཞུས་པ་ཡིན།”
“ཁྱོད་ཀྱིས་ཁ་སང་དྲན་གྱི་འདུག་གམ།” ཝང་ནཱས་ཁོ་ལ་ཕྱིར་
དྲིས། “ཁྱོད་ཀྱིས་དེས་ཁྱད་པར་བཟོ་ངེས་རེད་དྲན་གྱི་འདུག་གམ། ཁྱོད་
ཀྱིས་གྲོང་ཁྱེར་གྱི་མི་དེ་ཚོ་དྲན་གྱི་འདུག་གམ། ཁྱོད་ཀྱིས་རང་ཉིད་ཀྱི་འགྲེལ་
བཤད་ཀྱིས་ཕན་ཐོགས་ངེས་རེད་དྲན་གྱི་འདུག་གམ།”
ཁི་ནོས་དབུགས་ཤིན་ཏུ་རིང་པོ་ཞིག་བརྔུབས་ནས་རང་ཉིད་ཀྱི་ཞན་ཆ
ལ་འཐབ་རྒོལ་བྱས། ཁོས“མི་འདུག།ཁྱོད་རང་བདེན”ཞེས་བཤད་པ་
དང༌། མངོན་འདོད་ཇེ་མཁྲེགས་སུ་ཕྱིན་ནས་སླར་ཡང་སྐྱེས་པ་ཕོ་ཞིག་ཏུ
གྱུར།
“ང་ཚོའི་ཁང་པ་ལ་སོང་ནས་བུ་ཆུང་ཁོ་ཡོ་ཐི་ཐཱ་ཁྱེར་ཤོག” ཁོས་ཝང་ནཱ་
ལ་མངགས། “ད་དུང་ཨ་ཤོམ་གང་ཡོད་ཚང་མ་ཁྱེར་ཤོག །ངས་གྲུ་ཆུང་མར་
ཆུའི་ནང་དུ་དྲུད་དེ་ང་ཚོ་འགྲོ།”
ཁོས་རང་ཉིད་ཀྱི་གྲི་ཐོགས་ནས་མོ་དང་ཁ་བྲལ། ཁོ་རང་འཁྱར་འཁྱོར་
ངང་མཚོ་ངོགས་ཀྱི་ཕྱོགས་ཨུ་ཕྱིན་ནས་གྲུ་ཆུང་གི་སར་འབྱོར་ཞིང༌། ཟླ་འོད་
སླར་ཡང་སྤྲིན་གསེབ་ནས་འཕྲོས་པ་ན། ཁོས་གྲུ་ཆུང་གི་གཤམ་དུ་བུ་ག་
ཤིན་ཏུ་ཆེན་པོ་ཞིག་བརྟོལ་ཡོད་པ་མཐོང་བས། ཁོ་ལ་མེ་འབར་བའི་ཞེ་སྡང་
དྲག་པོ་ཞིག་ལངས་ཏེ་ནུས་ཤུགས་བསྐྱེད། ད་ནི་མུན་ནག་གིས་ཁོའི་ནང་
མིའི་མཐའ་ནས་སྐོར་བཞིན་ཡོད་ལ། གདོན་འདྲེའི་རོལ་དབྱངས་ཀྱིས་མཚན་
མོ་གང་སྟེ་མཚོ་ཁའི་ལྗོན་ཤིང་དག་གི་སྟེང་ནས་འཕྱངས་ཤིང་། རླབས་སྒྲའི་
ཁྲོད་དུ་ཙིར་སྐད་གྲགས། འདམ་རྩི་ཡང་ནས་བསྐྱར་དུ་བྱུག་མྱོང་བའི་ཁོའི་ཨ་
མྱེའི་གྲུ་ཆུང་གི་གཤམ་དུ་ཆག་རྩེ་རྣོན་པོ་ལྡན་པའི་བུ་ག་ཞིག་བརྟོལ་
ཡོད། འདི་ནི་ངོ་མ་བསམ་པའི་ཡུལ་ལས་འདས་པའི་སྡིག་ཉེས་ཤིག་
རེད། མི་ཞིག་གསོད་པའང་གྲུ་ཞིག་གསོད་པ་ལྟ་བུའི་སྡིག་ཉེས་མེད་དེ། གྲུ་
ཞིག་ལ་བུ་རྒྱུད་མེད་ལ། གྲུ་ཞིག་གིས་རང་སྲུང་བྱེད་མི་ཤེས། དེ་བཞིན་རྨས་
སྐྱོན་ཐེབས་པའི་གྲུ་ཞིག་ཕྱིར་སོས་རྒྱུ་མེད། ཁི་ནོའི་ཞེ་སྡང་ཁྲོད་དུ་སྐྱོ་ཤས་
འདྲེས་ཡོད། འོན་ཀྱང༌། དོན་རྐྱེན་མཐའ་མ་འདིས་ཁོ་རང་དམ་པོར་བསྡམས་
ནས་ཆག་འཇིག་གི་རྒྱ་ལས་འདས་པར་གྱུར། ད་ནི་ཁོ་རང་གབ་ནས་ཚུར་
རྒོལ་བྱེད་མཁན་གྱི་གཅན་གཟན་ཞིག་ཏུ་གྱུར་བ་དང་། རང་ཉིད་དང་རང་ཉིད་
ཀྱི་ནང་མི་སྲུང་སྐྱོབ་བྱེད་རྒྱ་ཁོ་ནའི་ཆེད་དུ་གསོན་ཡོད། ཁོས་མགོ་བོའི་ན
ཟུག་མ་ཚོར་བ་དང༌། མཚོ་ངོགས་ནས་ཡར་ཤིང་ཕྲན་བརྒྱུད་དེ་རང་ཉིད་ཀྱི་
སྤྱིལ་བུའི་ཕྱོགས་སུ་མཆོང་རྒྱུགས་གློད་པ་དང༌། ཁྱིམ་མཚེས་ཀྱི་གྲུ་ཆུང
གཅིག་འཁྱེར་རྒྱུ་བློ་ཡུལ་དུ་མ་འཁོར། གྲུ་ཞིག་གཅོག་པ་དེ་ཁོའི་བློ་ཡུལ་དུ་
ཤོང་མི་ཐུབ་པ་ལྟར། བསམ་བློ་དེ་ཁོའི་སེམས་སུ་ཐེངས་གཅིག་ཙམ་ཡང་མ་
འཁོར།
བྱ་ཕོས་བྱ་སྐད་སྒྲོག་བཞིན་ཡོད་པ་དང་སྐྱ་རེངས་འཆར་བར་ཐག་མི་
རིང༌། ཞོགས་པའི་མེ་ཁ་ཐོག་མ་རྣམས་ཀྱི་དུ་བ་སྤྱིལ་བུའི་གྱང་གསེང་ནས་
ཕྱི་རུ་འཕྱུར་བ་དང་། མཁའ་དབུགས་ཁྲོད་དུ་མ་རྨོས་ལོ་ཏོག་གི་བག་ལེབ་
བཅའ་བཞིན་པའི་དྲི་ཐོག་མ་དེ་ཚོར་ཐུབ། སྐྱ་རེངས་ཀྱི་བྱ་བྱིའུ་རྣམས་སྔ་མོ་
ནས་ཤིང་ཕྲན་གྱི་ཁྲོད་དུ་བྲེལ་བྲེལ་འཚུབ་འཚུབ་བྱེད་ཀྱིན་ཡོད། ཤུགས་མེད་
པའི་ཟླ་བའི་འོད་སྣང་ཡལ་བཞིན་ཡོད་ལ། སྤྲིན་པ་ཇེ་སྟུག་ཏུ་ཕྱིན་ནས་ལྷོ་ཡི་
ཕྱོགས་སུ་ཚོམ་བུ་ཚོམ་བུར་འཁྲིགས་ཡོད། མཚོ་ཁུག་ཏུ་རླུང་བུ་བསིལ་
བསིལ་དུ་ལྡང་ཞིང༌། དེ་ནི་ཁ་རླངས་ཁྲོད་དུ་དྲག་ཆར་རླུང་འཚུབ་ཀྱི་དྲི་མ་ཁ་
བའི་ལྷགས་པ་བྲེལ་འཚབ་ཅན་ཞིག་ཡིན་ཞིང༌། མཁའ་དབུགས་ཁྲོད་དུ་
འགྱུར་བ་དང་དོགས་མི་བདེ་བའི་སྣང་བ་ཞིག་གིས་ཁྱབ་ཡོད།
རིངས་པར་རང་ཉིད་ཀྱི་ཁང་པའི་ཕྱོགས་སུ་སྐྱོད་བཞིན་པའི་ཁི་ནོ་ལ་གློ་
བུར་གྱི་སྤྲོ་སྣང་དཔག་མེད་ཅིག་སྐྱེས། ད་ནི་བྱེད་རྒྱུ་གཅིག་རང་ལས་ལྷག་
མེད་པས། ཁོ་རང་ཅི་བྱེད་མི་ཤེས་པའི་ཐེ་ཚོམ་གྱི་དྲ་བར་ཚུད་མེད་པ་
དང༌། ཁོའི་ལག་པས་ཐོག་མར་སྟོད་ཐུང་ནང་གི་་ཆེན་པོ་ལ་ཉུལ་
ཞིང་། དེ་ནས་སྟོད་ཐུང་འོག་ཏུ་བཏགས་པའི་གྲི་ལ་ཉུལ།
ཁོས་མདུན་ཕྱོགས་སུ་དམར་ལྷམ་ལྷམ་གྱི་འོད་སྣང་ཆུང་ཆུང་ཞིག་མཐོང་
བ་དང༌། དེ་ནས་སྐད་ཅིག་ཉིད་ལ་མུན་ནག་ཁྲོད་དུ་མེ་རླབས་མཐོན་པོ་ཞིག་
ཚག་སྒྲ་དྲག་པོས་བར་སྣང་དུ་འཕྱུར་ཞིང༌། མེ་ཕུང་མཐོན་པོའི་འོད་ཀྱིས་རྐང་
ལམ་གསལ། ཁི་ནོས་དེ་ནི་རང་ཉིད་ཀྱི་སྤྱིལ་བུ་ཡིན་པ་ཤེས་པས་གོམ
སྟབས་མྱུར་དུ་བསྒྱུར་ནས་རྒྱུགས། ཁོས་རྩྭ་ཁང་དེ་དག་སྐད་ཅིག་ཉིད་ལ་
འབར་ནས་རྨེག་མེད་དུ་འགྱུར་ཆོག་པའང་ཤེས་ཡོད། ཁོ་དེ་ལྟར་རྒྱུག་བཞིན་
པའི་ཚེ། གོམ་ཆུང་སྤོས་ནས་བྲེལ་བར་རྒྱུ་བཞིན་པའི་གྲིབ་གཟུགས་ཤིག
ཚུར་ཁོའི་ཕྱོགས་སུ་རྒྱུགས། དེ་ནི་པང་དུ་བུ་ཆུང་ཁོ་ཡོ་ཐི་ཐཱ་པང་ཞིང་ལག་ཏུ
ཁི་ནོའི་ཀམ་པ་ལིང་བཟུང་བའི་ཝང་ནཱ་རེད། བྱིས་པ་འཇིགས་སྐྲག་གིས
འཁུན་པ་དང་། ཝང་ནཱའི་མིག་ཟུང་ཆེས་ཆེར་གདངས་ཤིང་འཇིགས་སྣང་
གིས་ཁེངས་ཡོད། ཁི་ནོས་ཡང་པ་ཡོངས་སུ་ཚར་བ་མཐོང་ཐུབ་པས། ཁོས་
ཝང་ནཱ་ལ་སྐད་ཆ་མ་དྲིས། ཁོས་ཅི་ཞིག་བྱུང་བ་ཤེས་ཡོད།འོན་ཀྱང་། ཝང་
ནཱས“ཁང་པ་བཤིག་ནས་ཞལ་བ་དྲུས་སོང༌། ཐ་ན་བྱིས་པའི་སྨྱག་གཟེབ་ཡང་
ཕྱིར་བསྔོགས་སོང་། ང་རང་བལྟས་ནས་འདུག་དུས། ཁོ་ཚོས་ཕྱི་ནས་མེ་
སྦར་སོང”ཞེས་སྨྲས།
མེས་འཚིག་བཞིན་པའི་ཁང་པའི་འོད་སྣང་བཙན་པོས་ཁི་ནོའི་ངོ་གདོང་
ཆེས་ཆེར་གསལ་བ་དང་། ཁོས་“སུ་རེད་དམ”ཞེས་དྲིས།
“ངས་མི་ཤེས། གདོན་འདྲེ་རྣམས་རེད།” མོས་ལན་བཏབ།
ད་ནི་ཁྱིམ་མཚེས་རྣམས་སོ་སོའི་ཁང་པའི་ཕྱི་རུ་དོན་པ་དང༌། ཁོ་ཚོས་
བར་སྣང་ནས་མར་ལྷུང་བཞིན་པའི་མེ་སྟག་ལ་བལྟས་ཏེ། སོ་སོའི་ཁང་པ་
སྲུང་སྐྱོབས་བྱེད་ཆེད་དེ་དག་རྡོག་རྫིས་བཏང་ནས་བསད། གློ་བུར་དུ་ཁི་ནོ་
ལ་འཇིགས་སྐྲག་ལངས། འོད་སྣང་གིས་ཁོ་རང་སྐྲག་ཏུ་བཅུག །ཁོས་ལམ་
ཟུར་གྱི་རྩྭ་ལྡུམ་གསེང་དུ་ནར་རེར་ཤི་བའི་མི་དེ་དྲན་པ་དང་། ཝང་ནཱའི་ལག་
ནས་བཟུང་སྟེ་མོ་འོད་སྣང་དང་ཐག་རིང་སའི་ཁང་པ་ཞིག་གི་གྲིབ་མའི་ནང་དུ་
ཁྲིད། ད་ལྟ་འོད་སྣང་ཁོའི་ཉེན་ཁར་གྱུར་ཡོད། ཁོས་ཡུད་ཙམ་ལ་བསམ་མནོ་
བཏང་བ་དང༌། དེ་ནས་གྲིབ་གཟུགས་གསེང་ནས་གཅེན་པོ་ཝང་ནཱ-འོའ་མ་
སིའི་ཁང་པའི་བར་དུ་འཇབས་ཤིང་། ཝང་ནཱ་རྗེས་སུ་ཁྲིད་དེ་མངོན་ཆུང་གིས་
སྒོའི་ནང་དུ་འཛུལ། ཁོས་ཕྱི་རུ་བྱིས་པ་ཚོའི་ངུ་ཤར་དང་ཁྱིམ་མཚེས་རྣམས་
ཀྱི་འབོད་སྐད་ཐོས་ཐུབ། རྒྱུ་མཚན་ནི་ཁོའི་གྲོགས་པོ་རྣམས་ཀྱིས་ཁོ་རང་
མེས་འཚིག་བཞིན་པའི་ཁང་པའི་ནང་དུ་ཡོད་སྲིད་བསམས་པས་རེད།
ཝང་ནཱ-ཋོའ་མ་སིའི་ཁང་པ་ཕལ་ཆེར་ཁི་ནོའི་ཁང་པ་དང་གཅིག་པ་
གཅིག་རྐྱང་རེད་ལ། 《རྩྭ་ཁང་ཐམས་ཅད་འོད་དང་རླུང་བུ་རྒྱུ་ས་ཡོད་པ་གཅིག་
མཚུངས་ཡིན་པས། གཅེན་པོའི་ཁང་པའི་གྲུ་ཟུར་དུ་བསྡད་པའི་ཁི་ནོ་དང་
ཝང་ནཱ་གཉིས་ཀྱིས་གྱང་གི་སྲུབས་བར་ནས་དྲག་ཏུ་འབར་བཞིན་པའི་མེ་
རླབས་མཐོང་ཐུབ། ཁོ་གཉིས་ཀྱིས་མེ་རླབས་མཐོན་པོར་དང་དྲག་ཏུ་འབར་
ཞིང༌། ཁང་པའི་ཐོག་མར་ལྷུང་བ་མཐོང་ལ། དེ་ནས་མེ་དེ་ཤིང་ཐུར་ཞིག་གི་
མེ་ཤི་བ་ལྟར་འཕྲལ་དུ་ཤི་བར་བལྟས། ཁོ་གཉིས་ཀྱིས་གྲོགས་པོ་ཚོའི་ཉེན་
བརྡའི་འབོད་སྐད་དང་། ཝང་ནཱ-ཋོའ་མ་སིའི་ཆུང་མ་ཨེ་ཕོ་ལོན་གྱི་སྐྱོ་གདུང་
དྲག་པོའི་སྨྲེ་སྔགས་ཐོས། མོ་རང་ཁི་ནོ་ཚང་གི་ཐག་ཉེ་ཤོས་ཀྱི་བུད་མེད་
སྤུན་མཆེད་དེ་ཡིན་པས། མོས་དངོས་སུ་ཁྱིམ་མི་ཤི་བའི་མྱ་ངན་བྱས།
ཨེ་ཕོ་ལོན་གྱིས་རང་ཉིད་ཀྱིས་མགོ་རས་ཡག་ཤོས་གཉིས་པ་དེ་གྱོན་
ཡོད་པ་ཚོར་བས། ཁྱིམ་དུ་མགོ་རས་གསར་ཞིང་ལེགས་པོ་དེ་ལེན་དུ་
རྒྱུགས། མོས་གྱང་མཚམས་ཀྱི་སྒམ་ནང་དུ་ཡར་སློག་མར་སྔོག་བྱེད་
དུས། ཁི་ནོས་སྐད་དམའ་མོས“ཨེ་ཕོ་ལོན། ཁྱོད་མ་ངུ་དང་། ང་ཚོར་སྐྱོན་
ཆག་བྱུང་མེད”ཅེས་སྨྲས།
“ཁྱོད་ཚོ་འདིར་ཇི་ལྟར་ཡོང་བ་ཡིན།” མོས་དྲིས།
ཏུད་;
“དྲི་བ་འདྲི་མི་དགོས།” ཁོས་བཤད། “ཁྱོད་ད་ལྟ་རང་ཕྱིན་ནས་ཝང་ནཱ-
ཁོའ་མ་སི་འདིར་ཁྲིད་ཤོག །མི་གཞན་སུ་གཅིག་ལ་མ་བཤད། ཨེ་ཕོ་
ལོན། འདི་ང་ཚོ་ལ་གལ་ཆེན་པོ་ཡིན།”
མོས་ཅི་བྱེད་མ་ཤེས་པར་ལག་ཟུང་མདུན་དུ་བཞག་ནས་ཡུད་ཙམ་ལུས་
པ་དང་། དེ་ནས“ཡ་ཡ། སྐུད་པོ"ཞེས་བཤད།
སྐར་མ་འགའ་ཤས་ནང་ཝང་ནཱ-ཋོའ་མ་སི་མོ་དང་ལྷན་དུ་ཕྱིར་
ལོག །ཁོས་ལ་སྒྲོན་ཞིག་ལ་མེ་སྒྲོན་ནས་ཁོ་ཚོ་ཙོག་སའི་གྲུ་ཟུར་དུ་ཡོང་བ་
དང་། “ཨེ་ཕོ་ལོན། སྒོ་ལ་ལྟོས་དང༌། མི་སུ་གཅིག་ཀྱང་ཡོང དུ་མ་
འཇུག”ཅེས་མངགས། ཝང་ནཱ-ཋོའ་མ་སི་རྒན་པ་ཡིན་པས། ཁོས་འགན་
དབང་བླངས་ནས“གཅུང་པོ། ད་ཅི་ཞིག་རེད”ཅེས་བཤད།
“ང་ལ་མུན་ནག་ཁྲོད་དུ་འཇབས་རྒོལ་ཐེབས་བྱུང༌།” ཁི་ནོས་
བཤད། “འཐབ་འཛིང་དེའི་ནང་ངས་མི་ཞིག་གསོད་དགོས་ཁེལ་སོང༌།”
“སུ?” ཝང་ནཱ-ཋོའ་མ་སིས་མྱུར་དུ་དྲིས།
“ངས་མི་ཤེས། ཡོད་ཚད་མུན་ནག་དང་མུན་ནག་གི་གཟུགས་དབྱིབས་
རེད།”
“འདི་མུ་ཏིག་རེད།” ཝང་ནཱ-ཎྜོའ་མ་སིས་བཤད། “མུ་ཏིག་འདིར་གདོན་
འདྲེ་འདུག །ཁྱོད་ཀྱིས་འདི་བཙོངས་ནས་གདོན་འདྲེ་དེ་བརྒྱུད་སྤྲོད་བྱས་ན་
ཏག་ཏག་ཡིན་ཨང་། གཅིག་བྱས་ན། ཁྱོད་ཀྱིས་ད་དུང་ཡང་འདི་བཙོངས་
ནས་རང་ཉིད་ལ་ཞི་བདེ་ཉོ་ཐུབ་སྲིད།"
དེར་ཁི་ནོ་ན་རེ། “ཨ་ཙི། གཅེན་པོ། ང་ལ་རང་ཉིད་ཀྱི་མི་ཚེ་ལས་ཀྱང་
ཆེ་བའི་ཁྱད་གསོད་ཅིག་བྱས་བྱུང༌། མཚོ་ཁར་ངའི་གྲུ་ཆུང་བཅག་པ་
དང༌། ངའི་ཁང་ཁྱིམ་མེས་བསྲེགས་པ་མ་ཟད། རྩྭ་ལྡུམ་ཁྲོད་དུ་མི་ཤི་བོ་ཞིག་
ཀྱང་འགྱེལ་ནས་ཡོད་པས། བྲོས་ས་ཡོད་ཚད་བཀག་ཟིན། གཅེན་པོ། ཁྱོད་
ཀྱིས་ཅིས་ཀྱང་ང་ཚོ་སྦས་རོགས་བྱོས།”
ཁི་ནོས་གཅེན་པོའི་ངོ་གདོང་ལ་ཞིབ་ཏུ་བལྟས་པས། གཅེན་པོའི་མིག་
ནང་དུ་སེམས་ཁྲལ་ཟབ་མོ་ཞིག་ཐོན་པ་མཐོང་བ་དང༌། འཕྲལ་དུ“ཡུན་རིང་
པོ་མིན། ཉིན་གཅིག་ཡོལ་ནས་མཚན་མོ་གསར་པ་གཅིག་མ་སླེབ་བར་དུ་
ཡིན། དེ་ནས་ང་ཚོ་འགྲོ་རྒྱུ་ཡིན”ཞེས་བཤད་དེ་སྔོན་ནས་ཁོས་དང་ལེན་བྱེད་
མི་སྲིད་པ་དེ་བཀག །
“ངས་ཁྱོད་ཚོ་སྦས་ཆོག” ངཝང་ན-ཎྜོའ་མ་སིས་བཤད།
“ངས་ཁྱོད་ལ་ཉེན་ཁ་བཟོ་འདོད་མེད།” ཁི་ནོས་བཤད། “ངས་རང་ཉིད་
མཛེ་ནད་དང་མཚུངས་པ་ཤེས་ཡོད། ང་དོ་དགོང་འགྲོ་རྒྱུ་ཡིན། དེ་ནས་ཁྱོད་
བདེ་འཇགས་ཆགས་རྒྱུ་རེད།”
“ངས་ཁྱོད་སྲུང་སྐྱོབ་བྱེད་ཆོག” ཝང་ནཱ-ཆོའ་མ་སིས་བཤད་པ་དང་། དེ་
ནས་ཁོས“ཨེ་ཕོ་ལོན། སྒོ་དམ་པོར་རྒྱོབས་ཤིག །ཁི་ནོ་འདིར་ཡོད་པའི་སྐོར་
ཤུབ་ཤུབ་ཏུའང་གླེང་མི་དགོས”ཞེས་བོས།
ཁོ་ཚོ་ཉིན་ཧྲིལ་པོར་ཁུ་སིམ་མེར་ཁང་པའི་མུན་ནག་ཁྲོད་དུ་བསྡད། ཁོ་
ཚོས་ཁྱིམ་མཚེས་ཚོའི་ཁོ་ཚོའི་སྐོར་གླེང་བཞིན་པ་ཐོས་ཐུབ་ལ། གྱང་གི་
གསེང་བར་ནས་ཁྱིམ་མཚེས་ཚོས་ཐལ་བ་ཕར་དཀྲུག་ཚུར་དཀྲུག་གིས་རུས་
པ་འཚོལ་བཞིན་པ་མཐོང་ཐུབ། ཝང་ནཱ-ཎྜོའ་མ་སིའི་ཁང་པའི་ནང་དུ་བསྡད་
པའི་ཁོ་ཚོས་ཁི་ནོའི་གྲུ་ཆུང་བཅག་པའི་གསར་འགྱུར་ལ་ཁྱིམ་མཚེས་ཚོ་
ཡོངས་སུ་ཧ་ལས་ཤིང་ཧོན་ཐོར་བ་ཐོས། ཁྱིམ་མཚེས་ཚོའི་དོགས་པ་སེལ་
ཆེད། ཝང་ནཱ-ཋོའ་མ་སི་ཕྱི་ལ་ཁོ་ཚོ་དང་མཉམ་དུ་ཕྱིན་ནས་ཁི་ནོ་དང༌། ཝང་
ནཱ། བུ་ཆུང་གསུམ་ལ་ཅི་ཞིག་བྱུང་བ་ཡིན་སྲིད་པའི་ལྟ་ཚུལ་སྣ་ཚོགས
བཤད། ཁོས་ཁྱིམ་མཚེས་གཅིག་ལ“ངས་བལྟས་ན། ཁོ་ཚོ་གདོན་འདྲེ་དེ་
ལས་གཡོལ་ཆེད་མཚོ་ཁུག་བརྒྱུད་དེ་ལྷོ་ཕྱོགས་སུ་ཕྱིན་འདུག”ཅེས་སྨྲས་པ་
དང༌། ཡང་གཞན་ཞིག་ལ“ཁི་ནོས་མཚོ་གཏན་ནས་སྐྱུར་མི་སྲིད། གཅིག་
བྱས་ན་ཁོས་གྲུ་གཞན་ཞིག་རྙེད་པ་ཡིན་སྲིད། ཨེ་ཕོ་ལོན་སྡུག་གིས་ན་
འདུག”ཅེས་བཤད།
མཚོ་ཉིན་དེར་ལྷགས་རླུང་དྲག་ཏུ་ལངས་ནས་མཚོ་ཁུག་ཏུ་ལྡང་བ་དང༌།
ངོགས་སུ་སྐྱེས་པའི་མཚོ་རྩྭ་དང་རྩྭ་ལྡུམ་རྣམས་བཀོག་ནས་ཁུར་ཞིང༌། སྤྱིལ་
བུ་དག་གི་གསེང་ནས་ཤུགས་ཤུགས་སུ་ལྡང་བས། མཚོ་སྟེང་གི་གྲུ་གཅིག་
ཀྱང་བདེ་འཇགས་ཀྱི་སྐལ་བ་བྲལ་ཡོད། དེ་ནས་ཝང་ནཱ-ཋོའ་མ་སིས་ཁྱིམ་
མཚེས་ཚོའི་ཁྲོད་དུ་ཁི་ནོ་ཕྱིན་འདུག །གལ་སྲིད་ཁོ་མཚོ་ལ་ཕྱིན་ཡོད་ན། ད་
ལྟ་ཁོ་ནུབ་ཚར་ཡོད་ངེས་རེད”ཅེས་བསྒྲགས། ཁོ་རང་ཁྱིམ་མཚེས་ཚོའི་ཁྲོད་
དུ་འགྲོ་ཐེངས་རེ་ལ་ཅ་དངོས་གང་རུང་རེ་གཡར་ནས་ཕྱིར་ནང་དུ་
ལོག །ཁོས་རྒྱ་སྲན་དམར་པོ་རྩྭ་སྒྱེ་ཆུང་ཆུང་གང་དང་འབྲས་དམ་བེ་གང་
ཁྱེར་ནས་ཡོང་རྗེས། གཡེར་མ་སྐམ་པོ་ཕོར་པ་གང་དང་ཚྭ་རྡོག་པོ་གཅིག་
གཡར་ནས་ཡོང་བ་དང༌། དེ་ནས་ཡང་སྟ་རེ་ཆུང་ཆུང་ཞིག་ལྟར་ལག་ཆ་དང་
མཚོན་ཆ་གཉིས་ཀར་ལོ་བའི་གྲི་ལྗིད་ཅིང་རིང་ཚད་ལ་སོར་བཅོ་བརྒྱད་ཙམ་
ཡོད་པ་ཞིག་ཁྱེར་ནས་ཡོང༌། ཁི་ནོས་གྲི་དེ་མཐོང་བ་ན། ཁོའི་མིག་ཟུང་ལ་
འོད་མདངས་རྒྱས་པ་དང༌། གྲི་ལ་ཕར་འཕུར་ཚུར་འཕུར་བྱས་ཏེ་མཐེ་བོང་
གིས་དངོ་ལ་བརྟགས།
མཚོ་ཁུག་ཏུ་དྲག་རླུང་འུར་འུར་དུ་ལྡང་ནས་མཚོ་ཆུ་དཀར་པོར་གྱུར་བ་
དང་། མཚོ་ཁའི་ཆུ་ཤིང་དག་འདྲོག་ལངས་པའི་བ་གླང་ལྟར་མཆོང་རྒྱུག་བྱས་
ལ། ཐང་ནས་ས་རྡུལ་སྲབ་མོ་ཞིག་ལངས་ནས་རྒྱ་མཚོའི་སྟེང་གི་ཚ་གདུག་
ཆེ་བའི་སྤྲིན་པའི་གསེང་དུ་འཁྱིལ།རླུང་བུས་སྤྲིན་པ་རྣམས་རྒྱང་དུ་དེད་ནས་
ནམ་མཁའ་གཙང་མར་ཕྱིས་པ་མ་ཟད། ལུང་པ་དེའི་བྱེ་མ་རྣམས་ཁ་བ་ལྟར་
ཁུར།
དེ་ནས་དགོང་མོ་ཐོན་དུས། ཝང་ནཱ-ཋོའ་མ་སིས་གཅུང་པོ་དང་ལྷན་དུ་
གཏམ་གླེང་ཡུན་རིང་བྱས་ཤིང་། “ཁྱོད་གང་དུ་འགྲོ་རྒྱུ་ཡིན”ཞེས་དྲིས།
“བྱང་ཕྱོགས་སུ། ངས་བྱང་ཕྱོགས་སུ་གྲོང་ཁྱེར་ཡོད་པ་གོ་མྱོང་།” ཁི་
ནོས་བཤད།
“མཚོ་ངོགས་སུ་མ་འགྲོ། ཁོ་ཚོས་ཚོ་ཁག་ཅིག་བསྒྲིགས་ནས་མཚོ་
ངོགས་སུ་འཚོལ་རྒྱུ་རེད་འདུག །གྲོང་ཁྱེར་ནང་གི་མིས་ཀྱང་ཁྱོད་འཚོལ་རྒྱུ་
རེད། ་ད་དུང་ཁྱོད་ཀྱི་ལག་ཏུ་ཡོད་དམ།”
“ཡོད།” ཁི་ནོས་བཤད། “ངས་འདི་ཉར་རྒྱུ་ཡིན། ངས་དང་ཐོག་འདི་རྔན
པ་ལ་སྤྲད་ཡོད་སྲིད། འོན་ཀྱང་། ད་ནི་འདི་ངའི་ཆག་སྒོ་དང་མི་ཚེར་གྱུར་ཟིན་
པས་ཉར་རྒྱུ་ཡིན།” ཁོའི་མིག་ཟུང་ལ་སྲ་མཁྲེགས་དང༌། གདུག་རྩུབ། སྐྱོ་
སྣང་གིས་ཁེངས་ཡོད།
བུ་ཆུང་ཁོ་ཡོ་ཐི་ཐཱ་ངུས་པས། ཝང་ནས་ཁོའི་སྟེང་དུ་ཞལ་འདོན་ཐུང་ངུ་
རྣམས་ཤུབ་ཤུབ་ཏུ་བསྐྱོར་ནས་ངུ་ཁ་བླངས།
“རླུང་འདི་ཡག་པོ་རེད། རྗེས་ཤུལ་སྡོད་རྒྱུ་མ་རེད།” ཝང་ནཱ-ཆོའ་མ་
སིས་བཤད།
མཚན་མོ་དེར་ཟླ་བ་མ་ཤར་གོང་དུ་ཁོ་ཚོ་མུན་ནག་ཁྲོད་ནས་མགྱོགས་
མྱུར་ཐོན་པ་ན། ཁྱིམ་མི་རྣམས་ཝང་ནཱ-ཎྜོའ་མ་སིའི་ཁང་པའི་ནང་དུ་ལངས་
ནས་བསྡད། ཝང་ནཱས་བུ་ཆུང་ཁོ་ཡོ་ཐི་ཐཱ་མོ་རང་གི་མགོ་རས་ནང་དུ་བཅུད་
དེ་རྒྱབ་ཏུ་ཁུར་བ་དང༌། བྱིས་པས་འགྲམ་པ་ཨ་མའི་ཕྲག་མགོར་སྦྱར་ནས་
གཉིད་དུ་ཡུར། མགོ་རས་བྱིས་པའི་སྟེང་དུ་བཀབ་ནས་ཡོད་ཅིང༌། མོ་རང་
ཉིད་མཚན་མོའི་མཁའ་དབུགས་ངན་པ་ལས་སྲུང་སྐྱོབ་བྱེད་ཆེད་དེའི་སྣེ་མོ་
གཅིག་ཚུར་ཐེན་ནས་སྣ་བའི་ཐོག་ཏུ་དཀྲིས་ཡོད། ཝང་ནཱ-ཋོའ་མ་སིས་ལག་
གཉིས་ཀས་གཅུང་པོར་དམ་དུ་འཁྱུད་པ་དང༌། འགྲམ་པ་གཡས་གཡོན་
གཉིས་ཀར་འོ་རེ་བསྐྱལ་ནས“དཀོན་མཆོག་དང་འགྲོགས་ནས་སོང་
ཞིག”ཟེར་བ་དང༌། དེ་ནི་འཆི་བ་ཐོན་པ་དང་མཚུངས། “ཁྱོད་ཀྱིས་་
བློས་གཏོང་རྒྱུ་མིན་ནམ།”
“མུ་ཏིག་འདི་ངའི་རྣམ་ཤེས་སུ་གྱུར་ཟིན།” ཁི་ནོས་ལན་བཏབ། “གལ་
ཏེ་ངས་འདི་བློས་བཏང་བ་ཡིན་ན། ངའི་རྣམ་ཤེས་འབོར་རྒྱུ་རེད། ཁྱོད་ཀྱང་
དཀོན་མཆོག་དང་འགྲོགས་ནས་སོང་། །”

དྲུག་པ།

རླུང་འཚུབ་དྲག་ཏུ་ལྡང་ནས་ཁོ་ཚོའི་སྟེང་དུ་ཤིང་ཐུར་དང་། བྱེ་ཕྱེ། ལྡེའུ་
རྣམས་ཆར་པ་ལྟར་བབས། ཝང་ནཱ་དང་ཁི་ནོ་གཉིས་ཀྱིས་གྱོན་ཆས་སོ་སོའི
ལུས་པོ་ལ་དམ་པོར་ཐེན་པ་དང༌། སྣ་བཀབ་ནས་ཕྱིའི་འཇིག་རྟེན་དུ་
ཆས། ནམ་མཁའ་རླུང་གིས་གཙང་མར་ཕྱིས་ནས་ཡོད་ཅིང༌། ནག་དོང་དོང་
དུ་ཡོད་པའི་ནམ་མཁའི་དཀྱིལ་གྱི་སྐར་མ་དག་གྲང་ཞིང་འཁྱག །ཁོ་ཚོ་
གཉིས་དོགས་ཟོན་ངང་ཕྱིན་པ་དང༌། གྲོང་རྡལ་གྱི་དབུས་ནས་སྒོ་ལམ་དུ་
ཉལ་བ་འགས་ཁོ་ཚོ་འགྲོ་བ་མཐོང་སྲིད་པས་མཐའ་ནས་བསྐོར་ཏེ་
བསྐྱོད། གྲོང་རྡལ་གྱིས་མཚན་མོར་སོ་སོའི་སྒོ་བརྒྱབ་ནས་ཡོད་པས། སུ་
ཞིག་མུན་ནག་ཁྲོད་དུ་འགུལ་སྐྱོད་བྱས་ནའང་དོ་སྣང་འབྱུང་ངེས། ཁི་ནོས་
གྲོང་ཁྱེར་གྱི་མཐའ་ནས་བསྐོར་ཏེ་བྱང་ཕྱོགས་སུ་གཅུས་པ་དང་། བྱང་གི་
སྐར་མ་རྣམས་ལ་ཁ་གཏད་དེ་བསྐྱོད་པས། ཁོས་ཁོད་མི་སྙོམ་པའི་བྱེ་མའི་
ལམ་དེ་རྙེད་པ་དང༌། དེ་ནི་རྩི་ཤིང་གིས་ཕྱུག་པའི་ཡུལ་ལྗོངས་ཀྱི་དཀྱིལ་
གཤགས་ནས་སྟོན་པ་ཡེ་ཤུའི་ཡུམ་ཆེན་གྱི་ལྷ་ཁང་བཞུགས་སའི་གྲོང་ཁྱེར་
ལོ་རཱ་ཌོ་ཡི་ཕྱོགས་སུ་ཐེན་ཡོད།
ཁི་ནོས་རླུང་གིས་ཁུར་བའི་བྱེ་ཕྱེ་རྐང་པའི་ལོང་བུའི་སྟེང་དུ་ཕོག་པ་ཚོར་
བ་དང༌། དེར་ཁོ་རང་དགའ་བ་སྐྱེས། རྒྱུ་མཚན་ནི་ཁོས་ཁོ་ཚོ་སོང་ཤུལ་ལྷག་
མི་སྲིད་པ་ཤེས་པས་རེད། སྐར་མའི་འོད་སྣང་རབ་རིབ་ཀྱིས་ཁོའི་མདུན་དུ་
རྩི་ཤིང་གིས་ཕྱུག་པའི་ཡུལ་ལྗོངས་ཀྱི་དཀྱིལ་ནས་ཐེན་པའི་ལམ་ཕྲན་དེ་
གསལ་བ་དང་། ཁོས་རང་ཉིད་ཀྱི་རྒྱབ་ཏུ་ཝང་ནཱ་ཤོག་ཤོག་ཏུ་ཡོང་བཞིན་པ་
ཐོས་ཐུབ། ཁི་ནོ་སྒྲ་མེད་པར་མགྱོགས་མྱུར་བསྐྱོད་པ་དང་། ཝང་ནཱས་གོམ་
སྟབས་བྲེལ་མོས་ཁོའི་རྗེས་ཟིན་པར་བསྙེགས།
ཁི་ནོའི་ལུས་སེམས་ཀྱི་ནང་དུ་གདོད་མའི་དངོས་པོ་གང་ཞིག་ལངས་
ནས་ཡོད་དེ། མཚན་མོའི་མུན་ནག་དང་གདོན་འདྲེའི་འཇིགས་སྣང་ལས་ཁོ་
ལ་གློ་བུར་གྱི་སྤྲོ་སྣང་ཞིག་སྐྱེས་པ་དང༌། ཁོའི་ནང་དུ་གཅན་གཟན་གྱི་རང་
བཞིན་ཅི་ཞིག་གཡོ་ཞིང་འགུལ་བཞིན་ཡོད་པས། ཁོ་རང་གཟབ་ནན་
དང༌། དོགས་ཟོན། ཉེན་ཁ་ཅན་ཞིག་ཏུ་གྱུར་བ་དང༌། ཁོའི་མི་རིགས་ཀྱི་
འདས་པ་ལས་བྱུང་བའི་གདོད་མའི་རང་བཞིན་གང་ཞིག་ཁི་ནོའི་ནང་དུ་
གསོན་པོར་གྱུར་ཡོད། རླུང་བུ་ཁོའི་རྒྱབ་ཏུ་ལྡང་བ་དང་སྐར་མས་ཁོའི་མདུན་
གྱི་ལམ་སྣ་དྲངས། རྩི་ཤིང་ཁྲོད་དུ་ལྷགས་རླུང་ཤུག་ཤུགས་སུ་རྒྱུ་ནས་གཡོ་
འགུལ་བྱས་པ་དང༌། ཁི་ནོ་བཟའ་མི་གསུམ་པོ་ཆུ་ཚོད་མང་པོའི་རིང་མུ་
མཐུད་མདུན་ནས་མདུན་དུ་ཕྱིན། ཁོ་ཚོར་མི་སུ་གཅིག་ཀྱང་མ་འཕྲད་ལ། སུ་
གཅིག་ཀྱང་མ་མཐོང་། མཇུག་མཐར་ཁོ་ཚོའི་གཡས་ཕྱོགས་ནས་མར་ངོས་
ཟླ་བ་ཤར་བ་དང༌། དེ་ཡར་འཕགས་དུས་རླུང་བུ་འཇགས་ནས་ཡུལ་ལྗོངས་
ཧྲིལ་པོ་ལྷིང་ཞིང་འཇགས་ལ་གཡོ་འགུལ་མེད་པར་གྱུར།
ད་ནི་ཁོ་ཚོས་མདུན་གྱི་ལམ་ཕྲན་དེ་མཐོང་ཐུབ་ཅིང༌། དེ་ནི་འཁོར་ལོའི་
རྗེས་ཤུལ་ཐོག་ཏུ་བྱེ་ཕྱེས་གསལ་པོར་བཀབ་པའི་ལམ་ཕྲན་ཞིག་རེད། རླུང་
བུ་འཇགས་པས། ཁོ་ཚོའི་རྐང་རྗེས་ལྷག་ངེས་ན་ཡང་། ཁོ་ཚོ་གྲོང་རྡལ་ནས་
གང་འཚམ་ཐག་རིང་དུ་བསྐྱོད་ཟིན་པས། གཅིག་བྱས་ན་ཁོ་ཚོའི་སོང་ཤུལ་
ལ་དོ་སྣང་ཡོང་མི་སྲིད། ཁི་ནོས་གཟབ་ནན་ངང་རྐང་པ་འཁོར་ལོའི་རྗེས་
ཤུལ་ཐོག་ཏུ་སྤོས་ནས་ཕྱིན་པ་དང་། ཝང་ནས་ཁོའི་རྗེས་ཤུལ་དེད། ཞོགས་
པར་གྲོང་རྡལ་ལ་འགྲོ་མཁན་གྱི་ཤིང་རྟ་འཁོར་ལོ་ཆེན་པོ་གཅིག་གིས་ཁོ་
ཚོའི་སོང་ཤུལ་ཡོངས་རྫོགས་བསུབ་ངེས་རེད།
ཁོ་ཚོ་མཚན་གང་བོར་གོམ་འགྲོས་ལ་འགྱུར་བ་གཏན་ནས་མེད་པར་
ཕྱིན། སྐབས་ཤིག་ལ་བུ་ཆུང་ཁོ་ཡོ་ཐི་ཐཱ་གཉིད་ལས་སད་པ་ན། ཝང་ནཱས་ཁོ་
ཚུར་མདུན་དུ་བསྐོར་ནས་སླར་ཡང་གཉིད་མ་ཁུག་བར་གཉིད་ཁ
བཀུག །མཚན་མོའི་གདོན་འདྲེ་རྣམས་ཀྱིས་ཁོ་ཚོའི་མཐའ་ནས་བསྐོར་ཡོད་
དེ། རྩི་ཤིང་ཁྲོད་ནས་ཝ་སྤྱང“་གིས་སྐད་ངན་དང་ཁྲེལ་དགོད་བྱས་པ་
དང༌། ཁོ་ཚོའི་མགོ་ཐོག་ནས་འུག་པས་ངུ་ཤར་དང་ཙེར་སྐད་བསྒྲགས། ད་
དུང་ཐེངས་གཅིག་ལ་གཅན་གཟན་ཆེན་པོ་ཞིག་རྡིག་སྒྲ་དང་བཅས་ཏེ་ཕར་ཁོ་
ཚོ་ནས་རྒྱང་དུ་ཕྱིན་པ་དང༌། ཕར་འགྲོ་དུས་རྩི་ཤིང་རྣམས་ཚག་སྒྲ་དང་ཁོབ་
སྒྲས་ཆག་པ་ཐོས་ཐུབ། ཁི་ནོས་གྲི་རིང་གི་ཡུ་བ་ནས་དམ་པོར་བཟུང་བ་
དང༌། དེ་ལས་སྲུང་སྐྱོབ་ཀྱི་ཚོར་སྣང་ཞིག་སྐྱེས།
ཁི་ནོའི་མགོ་ནང་དུ་་གི་རོལ་དབྱངས་ཤུགས་ཆེར་གྲགས་པ་
དང༌། ནང་མིའི་དབྱངས་རྟ་གཉོམ་པོའང་དེའི་འོག་ནས་གྲགས་པ་མ་ཟད། དེ་
གཉིས་བསིལ་ལྷམ་གྱོན་པའི་རྐང་པས་ཐང་སྟེང་དུ་རེག་པའི་སག་སྒྲ་འཇམ་
པོ་དང་གཞི་གཅིག་ཏུ་འདྲེས། ཁོ་ཚོ་མཚན་ཧྲིལ་པོར་ཕྱིན་པ་དང༌། སྐྱ་རེངས་སྐྱ
དང་པོ་ཤར་མ་ཐག་ཁི་ནོས་ལམ་ཟུར་དུ་ཉིན་མོར་གབ་སའི་གནས་ཤིག་
བཙལ། ཁོས་ལམ་དང་ཐག་མི་རིང་བའི་ས་ནས་གབ་ས་ཞིག་རྙེད་པ་
དང༌། དེ་ནི་སྔོན་ཆད་ཤ་བ་ཉལ་མྱོང་ཡོད་སྲིད་པའི་ཁུག་སོ་ཆུང་ཆུང་ཞིགག་
ཡིན་ཞིང༌། ལམ་གྱི་ཟུར་ན་སྐྱེས་པའི་ལྗོན་ཤིང་སྐམ་པོ་དག་གིས་སྟུག་པོར་
བཀབ་ཡོད། ཝང་ནཱ་མར་ཐང་དུ་བསྡད་དེ་བདེ་རུ་ཕབ་ནས་བྱིས་པར་ནུ་མ་
སྣུ་བའི་སྐབས། ཁི་ནོ་ཕྱིར་ལམ་དུ་ལོག །ཁོས་ཡལ་ག་ཞིག་བཅག་ནས་ཁོ་
ཚོ་ལམ་ནས་ཚུར་ཡོང་སའི་རྐང་རྗེས་རྣམས་ལེགས་པར་བསུབས། དེ་ནས་
ཞོགས་པའི་འོད་སྣང་དང་པོ་ཤར་མ་ཐག་ཁོས་ཤིང་རྟ་འཁོར་ལོ་ཞིག་གི་ཙེར་
སྒྲ་ཐོས་པ་དང༌། ཁོ་ལམ་ཟུར་དུ་གབ་ནས་མགོ་བོ་དུད་པའི་གླང་གོག་གཉིས་
ཀྱིས་དྲུད་པའི་འཁོར་ལོ་གཉིས་ལྡན་གྱི་ཐེར་གེ་ལྗིད་པོ་ཞིག་ལམ་སྟེང་ནས
རྒྱུ་བར་བལྟས། དེ་མིག་ལམ་ནས་ཡལ་བ་ན། ཁོ་རང་ཕྱིར་ལམ་དུ་ལོག་ནས་
འཁོར་ལོའི་ཤུལ་ལ་བལྟས་པས། ཁོ་ཚོའི་རྐང་རྗེས་ཟུབ་ཡོད་པ་མཐོང་བ
དང་། དེ་ནས་ཁོས་བསྐྱར་དུ་རང་ཉིད་ཀྱི་རྗེས་ཤུལ་བསུབས་ནས་ཕྱིར་ཝང་
ནཱའི་སར་ལོག །
མོས་ཁོ་ལ་ཨེ་ཕོ་ལོན་གྱིས་ཁོ་ཚོའི་ཆེད་དུ་བརྫངས་པའི་ལམ་རྒྱགས་མ་
རྨོས་ལོ་ཏོག་གི་བག་ལེབ་སྙི་བོ་དེ་སྟེར་བ་དང་། ཅུང་ཙམ་གྱི་རྗེས་སུ་མོ་
གཉིད་ཡུད་ཙམ་ཁུག །འོན་ཀྱང༌། ཁི་ནོ་མར་ཐང་དུ་ཙོག་པ་དང་མདུན་གྱི་ས་
ལ་ཅེར་ནས་བསྡད། ཁོས་རང་ཉིད་ཀྱི་རྐང་པའི་འཁྲིས་ནས་གཡོ་འགུལ་བྱེད་
བཞིན་པའི་གྲོག་མའི་སྟར་ཕྲེང་ཆུང་ཆུང་དེར་བལྟས་ནས་བསྡད་པ་
དང་། རྐང་པ་ཁོ་ཚོའི་འགྲོ་ལམ་ནང་དུ་བཙུགས་པ་ན། གྲོག་མའི་སྟར་ཕྲེང་དེ་
ཁོའི་རྐང་པའི་སྟེང་དུ་འགོས་ནས་མུ་མཐུད་སོ་སོའི་ལམ་དུ་བསྐྱོད་པས། ཁི་
ནོས་རྐང་པ་ཕར་མ་ཁྱེར་བར་གྲོག་མ་དེའི་སྒང་ནས་འགྲོ་བར་བལྟས་ནས་
བསྡད།
ཉི་མ་ཚ་གདུག་གིས་ཤར། ད་ནི་ཁོ་ཚོ་མཚོ་ཁུག་གི་ཉེ་འགྲམ་དུ་མེད་
པར་བརྟེན། མཁའ་རླུང་སྐམ་ཞིང་ཚ་བས་རྩི་ཤིང་རྣམས་ཚ་དྲོད་ཀྱིས་ཚག་
སྒྲ་གྲགས་ཤིང་ཐང་ཆུའི་དྲི་ངད་ཁ། ཝང་ནཱ་གཉིད་ལས་སད་དེ་ཉི་མ་བར་སྣང་
མཐོན་པོར་འཕགས་དུས། ཁོས་མོ་ལ་མོས་སྔོན་ནས་ཤེས་པའི་གནས་ཚུལ་
འགའ་བཤད།
“ཤིང་སྡོང་དེའི་རིགས་ལ་གཟབ་གཟབ་བྱོས།" ཁོས་ཤིང་སྡོང་གཅིག་ལ་
མཛུབ་མོ་བཙུགས་ནས་དེ་ལྟར་བཤད། “དེ་ལ་ལག་པས་འཆང་མི
ཉན། གལ་སྲིད་ཁྱོད་ཀྱིས་དེ་ལ་ལག་པས་བཅངས་ནས་མིག་ལ་ཐུག་པ་ཡིན་
ན། ཁྱོད་ཀྱི་མིག་ལོང་ངེས་རེད། དེ་ནས་ཁྲག་ཅན་གྱི་ཤིང་སྡོང་ལ་གཟབ་
གཟབ་བྱོས། ཕར་ཕྱོགས་དེ་ལ་ལྟོས་དང༌། གལ་སྲིད་ཁྱོད་ཀྱིས་ཤིང་སྡོང་དེ་
བཅག་པ་ཡིན་ན། དེ་ནས་ཁྲག་བཞུར་ངེས་པ་དང༌། དེ་ནི་ལྟས་ངན་པ་
ཡིན།” མོས་དེ་དག་ཤེས་པས། མགོ་གུག་གུག་བྱས་ཏེ་ཁོ་ལ་འཛུམ་ཙམ་
བྱས།
“ཁོ་ཚོས་ང་ཚོའི་རྗེས་འདེད་གཏོང་རྒྱུ་རེད་དམ།” མོས་ཁོ་ལ་
དྲིས། “ཁྱོད་ཀྱིས་བལྟས་ན། ཁོ་ཚོས་ང་ཚོ་འཚོལ་ཐབས་བྱེད་རྒྱུ་རེད་དམ།"
“ཁོ་ཚོས་འཚོལ་ཐབས་བྱེད་རྒྱུ་རེད། སུས་ང་ཚོ་རྙེད་པ་ཡིན་ན་ཡང་མུ་
ཏིག་ང་ཚོའི་ལག་ནས་འཁྱེར་རྒྱུ་རེད། ཨ་ཙི། ཁོ་ཚོས་འཚོལ་ཐབས་བྱེད་
ངེས་གཏན་རེད་ཨང་།”
དེར་ཝང་ནཱ་ན་རེ། “གཅིག་བྱས་ན། ཚོང་པ་རྣམས་བདེན་ནས་
ལ་རིན་ཐང་མེད་སྲིད། གཅིག་བྱས་ན། འདི་ཡོད་ཚད་འཁྲུལ་སྣང་ཞིག་ཡིན་
སྲིད།”
ཁི་ནོས་རང་ཉིད་ཀྱི་གྱོན་ཆས་ནང་དུ་ལག་པ་བརྒྱབ་ནས་་ཕྱིར་
བཏོན་པ་དང༌། མིག་ལ་ཚ་གཟེར་མ་ལང་བར་དུ་ཉི་ཟེར་འཕོག་ཏུ་བཅུག་ནས་
བལྟས་རྗེས། “མ་རེད། གལ་སྲིད་འདི་རིན་ཐང་གང་ཡང་མེད་པ་ཞིག་ཡིན་
ན། ཁོ་ཚོས་རྐུ་ཐབས་བྱེད་མི་སྲིད”ཅེས་སྨྲས།
“ཁྱོད་ཀྱིས་སུས་ཁྱོད་ལ་རྒོལ་བ་ཤེས་སམ། ཚོང་པ་རྣམས་རེད་དམ།”
“ངས་མི་ཤེས། ངས་ཁོ་ཚོ་མཐོང་མ་སོང་།” ཁོས་བཤད།
ཁོས་མུ་ཏིག་གི་ནང་དུ་བལྟས་ནས་རང་ཉིད་ཀྱི་སྔར་གྱི་འཆར་སྣང་དེ་
བཙལ། ཁོས“ང་ཚོས་མཇུག་མཐར་འདི་འཚོང་དུས། ངས་རིང་མདའ་ཞིག་
ཉོ་རྒྱུ་ཡིན”ཞེས་སྨྲས་པ་དང༌། འོད་འཕྲོ་བའི་་གི་ཕྱི་ངོས་སུ་ཁོའི་རིང་
མདའ་དེ་ཨེ་མཐོང་བལྟས། འོན་ཀྱང༌། ཁོས་མིད་པ་ནས་འོད་ཤིག་ཤིག་གི་
ཁྲག་རྒྱུན་བཞུར་བཞིན་ཐང་དུ་ནག་ཡོལ་ལེར་ལོག་ཡོད་པའི་ཕུང་པོ་དེ་ཁོ་ན་
མཐོང་བས། དེ་འཕྲལ“ངེད་གཉིས་ལྷ་ཁང་ཆེན་པོ་ཞིག་གི་ནང་དུ་གཉེན་སྒྲིག་
བྱེད་རྒྱུ་ཡིན”ཞེས་བཤད་པ་དང། ་ནང་དུ་ཁོས་ངོ་གདོང་ལ་ཉེས་རྡུང་
ཕོག་པའི་ཝང་ནཱ་མཚན་མོའི་མུན་ནག་ཁྲོད་ནས་ཡར་ཁྱིམ་དུ་ནུད་བཞིན་པ་
མཐོང་། ཁོས་སེམས་འཚབ་དྲག་པོའི་ངང“ང་ཚོའི་བུས་ངེས་པར་དུ་འབྲི་
ཀློག་སྦྱོང་དགོས”ཞེས་བཤད་པ་དང༌། ་གི་ངོས་སུ་སྨན་གྱིས་
བསྐྲངས་ཤིང་ཚ་བ་རྒྱས་པའི་བུ་ཆུང་ཁོ་ཡོ་ཐི་ཐཱའི་ངོ་གདོང་མངོན།
ཁི་ནོས་་ཕྱིར་གྱོན་ཆས་ནང་དུ་གཡུགས་པ་དང༌། ཁོའི་རྣ་བའི་
ནང་དུ་་གི་རོལ་དབྱངས་འཇིགས་སུ་རུང་བར་གྱུར་ནས་གདོན་འདྲེའི་
རོལ་དབྱངས་དང་གཞི་གཅིག་ཏུ་འདྲེས།
ཚ་གདུག་ཆེ་བའི་ཉི་མ་ཤུགས་ཆེར་ཐང་ངོས་སུ་འཕྲོས་པས། ཁི་ནོ་དང་
ཝང་ནཱ་གཉིས་རྩི་ཤིང་གི་གྲིབ་ནག་ཁྲལ་ཁྲོལ་འོག་ཏུ་སྤོས་པ་དང༌། གྲིབ་ནག་
འོག་གི་ཐང་སྟེང་ནས་ཐལ་མདོག་ཅན་གྱི་བྱིའུ་ཆུང་རྣམས་གོམ་སྟབས་ཡང་
མོས་རྒྱང་དུ་བྲོས། ཉིན་མོའི་ཚ་ཟེར་ཁྲོད་དུ་ཁི་ནོ་ལྷོད་དུ་བབས་ཤིང་། མིག་
ལ་ཞྭ་མོ་བཀབ་པ་དང༌། གདོང་ལ་ཀཱམ་ཀ་ལིང་དཀྲིས་ནས་སྦྲང་ནག་མི་
འཁོར་བ་བཟོས་རྗེས་གཉིད་དུ་ཡུར།
ཡིན་ན་ཡང་། ཝང་ནཱ་གཉིད་མ་ཉལ། མོ་རང་རྡོ་ཞིག་ལྟར་གཡོ་འགུལ་
མེད་པར་ཁུ་སིམ་མེར་བསྡད་པ་དང༌། ཁོའི་ངོ་གདོང་ཡང་གཡོ་འགུལ་མེད་
པར་གནས། ཁི་ནོས་གཞུ་སའི་མོའི་ཁའི་སྐྲངས་པོ་ད་དུང་ཞོམ་མེད་པ་
དང༌། མ་ནེའི་སྟེང་གི་རྨ་ཁའི་མཐའ་འཁོར་དུ་སྦྲང་ནག་ཆེན་པོ་རྣམས་ཟིར་
ཟིར་དུ་འཁོར། འོན་ཀྱང་། མོ་རང་ཉེན་སྲུང་དམག་མི་ཞིག་ལྟར་གཡོ་འགུལ་
མེད་པར་བསྡད་པ་དང༌། བུ་ཆུང་ཁོ་ཡོ་ཐི་ཐཱ་གཉིད་ལས་སད་དུས། མོས་ཁོ་
མདུན་གྱི་ཐང་སྟེང་དུ་བཞག་ནས་ཁོས་ལག་པ་གཡུགས་ཤིང་རྡོག་ཐོ་གཞུ་
བར་བལྟས་ནས་བསྡད་པ་དང་། བུ་ཆུང་གིས་མོ་ལ་འཛུམ་ཞིང་གྲེ་སྐད་བཏོན་
ནས་བསྡད་པས་མོ་ཡང་འཛུམ་ཞིག་ཤོར། མོས་ཐང་ནས་ཤིང་ཐུར་ཞིག་
བསྒྲུགས་ཏེ་ཁོ་ལ་ཙི་གུ་བསླངས་པ་དང༌། ཁུར་པོའི་ནང་དུ་ཁྱེར་བའི་དམ་བེ་
ལས་བུ་ཆུང་ལ་ཆུ་བླུད།
ཁི་ནོ་རྨི་ལམ་ནང་དུ་གཡོ་ཞིང་འགུལ་བ་དང༌། ཁོས་མགྲིན་པའི་ང་རོ་
བསྒྲགས་ནས་ལག་པ་འཛིང་བའི་རྣམ་འགྱུར་གྱིས་གཡུགས། དེ་ནས་ཁོས་
འཁུན་སྒྲ་བཏོན་ནས་གློ་བུར་དུ་ཡར་དགྱེ་བ་དང༌། མིག་ཟུང་ཆེས་ཆེར་
གདངས་ཤིང་སྣ་ཁུང་བགྲད་བགྲད་བྱས། ཁོས་རྣ་བ་གཏད་དེ་ཉན་པ་ན། ཚ་
གདུག་གི་ཚག་སྒྲ་དང་ཐག་རིང་གི་སག་སྒྲ་ལས་ཅི་ཡང་མ་ཐོས།
“ཅི་ཞིག་རེད།” ཝང་ནཱས་དྲིས།
“ཤུའུའུའུ།” ཁོས་བཤད།
“ཁྱོད་རྨི་ལམ་རྨིས་པ་རེད།”
“ཡིན་སྲིད།” ཁོས་དེ་ལྟར་བཤད་ན་ཡང༌། ཁོ་རང་འདུག་མི་བཟོད་པར་
གྱུར་པ་དང༌། མོས་ཁོ་ལ་མ་རྨོས་ལོ་ཏོག་གི་བག་ལེབ་སྟེར་བ་ན། ཁོས་ལྡད་
མཚམས་བཞག་སྟེ་ཉན། ཁོ་རང་དོགས་མི་བདེ་བ་དང་འཚབ་འཚུབ་ཏུ་གྱུར་
པ་མ་ཟད། ཕྲག་སྟེང་ནས་ཟུར་ལྟ་བྱས་པ་དང༌། གྲི་རིང་ཡར་བླངས་ནས་དེའི
དངོ་ལ་རེག །བུ་ཆུང་ཁོ་ཡོ་ཐི་ཐཱས་ཐང་ཐོག་ནས་གྲེ་སྐད་བཏོན་པ་ན། ཁི་
ནོས་“ཁོ་ཁུ་སིམ་མེར་ཉོར་དང”ཞེས་སྨྲས།
“ཅི་ཞིག་རེད་དམ།” ཝང་ནཱས་དྲིས།
“ངས་ཀྱང་མི་ཤེས།”
ཁོས་སླར་ཡང་ཉན་པ་དང༌། ཁོའི་མིག་གི་ནང་དུ་གཅན་གཟན་གྱི་འོད་
མདངས་ཤིག་འཕྲོས་ཡོད། དེ་ནས་ཁོ་ཁུ་སིམ་མེར་ཡར་ལངས་པ་
དང༌། ཁོག་སྟོད་དམའ་བོར་བསྒུར་ཏེ་རྩི་ཤིང་གསེང་ནས་ཕར་ལམ་གྱི་
ཕྱོགས་སུ་ཕྱིན། འོན་ཀྱང༌། ཁོ་དངོས་སུ་ལམ་གྱི་སྟེང་དུ་མ་ཕྱིན་པར་ཚེར་མ་
ཅན་གྱི་ལྗོན་ཤིང་ཞིག་གི་ཕག་ཏུ་འཛུལ་ནས་ཁོ་ཚོ་ཡོང་སའི་ལམ་གྱི་ཕྱོགས
སུ་ཡིབ་ལྟ་བྱས།
མཚམས་དེར་ཁོས་ཁོ་ཚོ་ཡོང་བཞིན་པ་མཐོང་། ཁོའི་ལུས་པོ་དམ་ཤིག་
གེར་གྱུར་ཅིང་། མགོ་བོ་དམའ་རུ་ཕབ་པ་དང༌། མར་ལྷུངས་པའི་ཡལ་ག་
ཞིག་གི་བར་ནས་ཡིབ་ལྟ་བྱས། ཐག་རིང་དུ་ཁོས་མི་གསུམ་གྱི་གཟུགས་
དབྱིབས་མཐོང་བ་ལས། གཉིས་རྐང་ཐང་དང་གཅིག་རྟ་ཐོག་ཏུ་ཡོད། ཡིན་ན་
ཡང༌། ཁོས་དེ་དག་གང་ཡིན་ཤེས་པས། ལུས་ཡོངས་ལ་སྐྲག་འདར་ཞིག་
ཤོར། ཐག་རིང་ནས་ཀྱང་ཁོས་རྐང་ཐང་གཉིས་པོ་མར་ཐང་ལ་བསྒུར་ནས་
དལ་གྱིས་ཡོང་བཞིན་པ་མཐོང་ཐུབ་པ་དང༌། གཅིག་གིས་གནས་གཅིག་ལལ་
འགྲོ་མཚམས་བཞག་སྟེ་ཐ་ལ་ལྟ་དུས། གཞན་དེའང་ཁོའི་སར་ཕྱིན་ནས་
མཉམ་དུ་ལྟ་བཞིན་ཡོད། ཁོ་ཚོ་ནི་རྗེས་ཤུལ་འཚོལ་མཁན་གྱི་རྗེས་འདེད་པ་
ཡིན་ཞིང་། ཁོ་ཚོས་བྲག་རིའི་སྟེང་ནས་གཉན་ཞིག་རྒྱུ་བའི་རྗེས་ཤུལ་ཡང་
སྙེག་ཐུབ། ངོ་མ་ཁོ་ཚོ་ཤ་ཁྱི་ལྟར་རྫི་རྣོན་པོ་ཡོད། ཁོ་དང་ཝང་ནཱ་གཉིས་
ཀྱིས་འཁོར་ལོའི་རྗེས་ཤུལ་གྱི་ཕྱི་ལ་གོམ་པ་རེ་སྤོ་ཉེས་ཤོར་ཡོད་སྲིད་པ་
དང༌། སྐམ་ས་ནས་ཡོང་བའི་རྗེས་འདེད་པ་དེ་དག་གིས་རྩྭ་ཆག་རོ་གཅིག་
གམ། ཐལ་བའི་ཨེ་ཁུང་ཆུང་ཆུང་ཞིག་ལ་བལྟས་ནས་རྗེས་ཤུལ་འཚོལ་
ཐུབ། ཁོ་ཚོའི་རྒྱབ་ཀྱི་རྟ་གོང་དུ་མི་ནག་པོ་ཞིག་ཡོད་ཅིང་། ཁོའི་སྣ་ཐོག་ཏུ་
་རས་ཤིག་དཀྲིས་ཡོད། ཁོས་རྟ་སྒའི་འཕྲེད་དུ་ཁུར་བའི་རིང་མདའ་དེ་ཉི་
མའི་ནང་འོད་ཆེམ་ཆེམ་འཕྲོས།
ཁི་ནོ་ལྗོན་ཤིང་གི་ཡལ་ག་ལྟར་མཁྲེགས་པོར་གྱུར་ནས་བསྡད། ཁོས་
ཕལ་ཆེར་དབུགས་ཀྱང་མ་བཏང་བ་དང༌། མིག་མདའ་གོང་དུ་ཁོ་ཚོ་ལམ་
ནས་ཚུར་ཡོང་སའི་རྗེས་ཤུལ་བསུབ་སར་འཕངས། རྗེས་འདེད་པ་དེ་དག་ལ་
མཚོན་ན་ཐ་ན་ཕྱགས་པའི་ཤུལ་ཡང་བརྡ་ཞིག་ཡིན་ཆོག །ཁོ་ལ་སྐམ་སའི་
རྗེས་འདེད་པ་དེ་དག་གི་ཆ་རྒྱུས་ཡོད། རི་དྭགས་དཀོན་པའི་ཡུལ་ལུང་ནང་
དུ་ཁོ་ཚོས་སོ་སོའི་རྔོན་རྩལ་ལ་བརྟེན་ནས་འཚོ་བ་འཁྱོལ་བ་བྱེད་ཅིང༌། ད་
ལྟ་ཁོ་ཚོས་ཁི་ནོ་རྔོན་བཞིན་ཡོད། ཁོ་ཚོ་དུད་འགྲོ་ལྟར་ཐང་དུ་གོམ་སྟབས་
བྲེལ་མོས་རྒྱུ་བ་དང༌། རྟགས་མཚན་གང་རུང་རེ་རྙེད་ནས་དེའི་ཐོག་ཏུ་སྒུར་
སྒུར་གྱིས་བརྟགས་དུས། སྐྱ་མི་དེས་བསྒུགས་ནས་འདུག་གི་ཡོད།
རྗེས་འདེད་པ་ཚོས་རི་དྭགས་ཀྱི་རྗེས་ཟིན་ལ་ཉེ་ནས་བྲེལ་འཚབ་ལངས་
པའི་ཤ་ཁྱི་ལྟར་འཁུན་སྒྲ་གཉོམ་པོ་ཞིག་བཏོན། ཁི་ནོས་གྲི་རིང་ག་ལེར་ཚུར་
ལག་ཏུ་ཐེན་ནས་བཀོལ་ཆོག་ཆོག་བཟོས། ཁོས་ངེས་པར་དུ་ཅི་ཞིག་བྱེད་
དགོས་པ་རྟོགས་ཡོད་དེ། གལ་སྲིད་རྗེས་འདེད་པ་ཚོས་ལོ་མས་ཕྱགས་པའི་
ཤུལ་རྙེད་སོང་ན། ཁོས་ངེས་པར་དུ་སྐྱ་མིའི་སྟེང་དུ་མཆོངས་ནས་ཁོ་ཁ་མལ་
དེར་བསད་དེ་རིང་མདའ་དེ་ཚུར་ལེན་དགོས། དེ་ནི་ཁོ་ལ་ཡོད་པའི་འཇིག་
རྟེན་འདིའི་སྟེང་གི་གོ་སྐབས་གཅིག་པུ་དེ་ཡིན། མི་གསུམ་པོ་ལམ་གྱི་ཐོག་
ནས་ཇེ་ཉེར་བཅར་བ་ན། ཁི་ནོས་བསིལ་ལྷམ་གྱོན་པའི་རྐང་པའི་མཛུབ་མོས་
ས་དོང་ཕྲན་བུ་གཉིས་དྲུས་ཏེ། ཉེན་བརྡ་དང་རྐང་འདྲེད་མེད་པར་མཆོང་ཆོག་
ཆོག་བྱས། མར་ལྷུངས་པའི་ལྗོན་ཤིང་གི་ཡལ་གའི་འོག་ནས་ཁོ་ལ་མཐོང་
ལམ་ཕྲན་བུ་ཞིག་ལས་མེད།
ད་ནི་རྒྱབ་ཀྱི་གབ་གནས་སུ་ཡོད་པའི་ཝང་ནཱས་རྟའི་རྨིག་སྒྲ་ཐོས་པ་
དང༌། བུ་ཆུང་ཁོ་ཡོ་ཐི་ཐཱས་མགྲིན་སྐད་བཏོན། མོས་འཕྲལ་དུ་བུ་ཆུང་ཡར་
བླངས་པ་དང༌། མགོ་རས་འོག་ཏུ་བཞག་ནས་ནུ་མ་སྟེར་བ་ན་ཁོ་འཇམ་ཐིང་
ངེར་གྱུར།
རྗེས་འདེད་པ་རྣམས་ཉེ་སར་བསླེབས་པ་ན། ཁི་ནོས་མར་ཟག་པའི་ལྗོན་
ཤིང་གི་ཡལ་གའི་འོག་ནས་ཁོ་ཚོའི་རྐང་པ་དང༌། རྟའི་སུག་པ་ཁོ་ན་མཐོང་
ཐུབ། ཁོས་རྗེས་འདེད་པ་ཚོའི་ནག་ཅིང་མཁྲེགས་པའི་རྐང་པ་དང༌། རྙིང་ཞིང་
གྱོང་བའི་གྱོན་ཆས་དཀར་པོ་རྣམས་མཐོང་བའི་ཐོག །རྟ་སྒའི་ཀོ་བའི་ཐྲོག་སྒྲ་
དང་། ཡོབ་གཟེར”་གྱི་སིལ་སྒྲ་ཐོས། རྗེས་འདེད་པ་ཚོ་ལོ་མས་ཕྱགས་པའི་
ས་ལ་འགྲོ་མཚམས་བཞག་ནས་དེར་བརྟགས་པ་དང༌། སྐྱ་མི་ཡང་འགྲོ་
མཚམས་བཞག །རྟ་ཡིས་ཁ་སྲབ་གྱེན་དུ་ཐེན་ནས་མགོ་བོ་དགྱེ་བ་ན། ལྕེ་
འོག་གི་ཁ་ལྕགས་སིལ་སིལ་དུ་གྲགས་པ་དང༌། སྣ་ཤུ་འུར་འུར་དུ་
བརྒྱབ། མཚམས་དེར་ཤ་མདོག་ནག་པའི་རྗེས་འདེད་པ་ཚོས་ཁ་ཚུར་བསྐོར་
ནས་རྟ་ལ་བརྟགས་ཤིང་། རྟའི་རྣ་ལ་ཞིབ་ཏུ་བལྟས།
ཁི་ནོས་དབུགས་བཀག་ནས་བསྡད། འོན་ཀྱང༌། ཁོའི་རྒྱབ་ཅུང་ཟད་གུར་
ཞིང་རྐང་ལག་གི་ཤ་རྒོད་རྣམས་དངངས་འཚབ་ཀྱིས་གསལ་པོར་གྱུར་བ་
དང་། ཡ་ཁའི་སྟེང་དུ་རྔུལ་ཆུའི་ཐིག་ཕྲེང་འཁོར། སྐར་ཆ་རིང་པོ་ཞིག་ལ
རྗེས་འདེད་པ་རྣམས་ཀྱིས་ལམ་གྱི་སྟེང་ལ་མགོ་བོ་བསྒུར་ནས་བརྟགས་
ཤིང་། དེ་ནས་མདུན་གྱི་ཐང་ངོས་སུ་རྟོག་ཞིབ་བྱེད་བཞིན་ག་ལེར་ཆས་པ་
དང་། སྐྱ་མི་དེ་ཁོ་གཉིས་ཀྱི་རྗེས་སུ་བསྐྱོད། རྗེས་འདེད་པ་ཚོས་ལམ་བུ་དེད་
དེ་འགྲོ་ཙམ་དང༌། འདུག་ཙམ། རྟོག་ཙམ་བྱས་ཏེ་ཕྱིན། ཁི་ནོས་ཁོ་ཚོ་ཕྱིར་
ལོག་ངེས་པ་རྟོགས། ཁོ་ཚོས་གཡས་སྐོར་གཡོན་སྐོར་དང༌། དགྱེ་དགྱེ་སྒུར་
སྒུར་གྱིས་ཞིབ་ཏུ་འཚོལ་ངེས་པ་དང༌། སྔ་ཕྱི་ཙམ་མ་གཏོགས་ཕྱིར་ཁི་ནོའི་
ལོ་མའི་ཕྱགས་ཤུལ་དུ་ལོག་ངེས་རེད།
ཁོ་ཕྱིར་རྒྱབ་ཏུ་ནུད་པ་དང༌། རྗེས་ཤུལ་མ་བཀབ་པར་བསྐྱུར། རྡོ་ཧྲུག་
དཀྲུགས་པ་དང༌། ས་ངོས་སུ་འདྲད་པ། ཤིང་ཐུར་བཅག་པ་བཅས་མང་
དྲགས་པ་དང༌། རྟགས་མཚན་ཆུང་ཆུང་མོད་དྲགས་པས། ཁོས་རྗེས་ཤུལ་
རྣམས་འགེབས་ཐབས་བྲལ་ཡོད། དེ་ཡིས་མ་ཚད་ད་ལྟ་ཁི་ནོ་ལ་དངངས་
སྐྲག་ཅིག་སྐྱེས་ཡོད་ཅིང༌། དེ་ནི་འབྲོ་འདོད་ཀྱི་དངངས་སྐྲག་རེད། ཁོས་རྗེས་
འདེད་པ་ཚོས་ཁོའི་རྗེས་ཤུལ་རྙེད་ངེས་པ་ཤེས་པས། བྲོས་པ་ལས་ཐར་ལམ་
ཞིག་མེད། ཁོ་ལམ་ནས་ཕར་རྒྱང་དུ་ནུད་དེ་མགྱོགས་མྱུར་རྡོག་སྒྲ་མེད་པར་
ཝང་ནཱ་ཡོད་སའི་གབ་གནས་སུ་ཕྱིན། མོས་ཡར་ཁོ་ལ་དྲི་བའི་མིག་གིས་
བལྟས།
“རྗེས་འདེད་པ་རྣམས་རེད།” ཁོས་བཤད། “ཤོག་ཤོག”
དེ་ནས་ཁོ་ལ་ཡིད་ཆད་དང་རེ་ཟད་ཀྱི་ཚོར་སྣང་དྲག་པོ་སྐྱེས་པ་དང༌། ངོ་
གདོང་ནག་རོག་གེར་དང་མིག་ཟུང་སྐྱོ་བས་ཁེངས་པར་གྱུར། “ངས་ཁོ་ཚོ་ལ་
ང་འཛིན་དུ་བཅུག་ན་ཡག་ས་རེད།”
ཝང་ནཱ་སྐད་ཅིག་ཉིད་ལ་ཡར་ལངས་པ་དང༌། མོས་ལག་པ་ཁོའི་ལག་
ངར་ཐོག་ཏུ་བཞག་ནས“་ཁྱོད་ཀྱི་ལག་ཏུ་ཨེ་ཡོད”ཅེས་འཛེར་སྐད་
ཀྱིས་དྲིས། “ཁྱོད་ཀྱིས་ཁོ་ཚོས་ཁྱོད་གསོན་པོར་བཟུང་ནས་་བརྐུས་
པ་ཡིན་ཟེར་གྱི་རེད་བསམ་གྱི་འདུག་གམ།”
ཁོའི་ལག་པས་་བསྐུངས་སའི་གྱོན་ཆས་འོག་ཏུ་ཉུལ་བ་
དང་། སྐད་ཤུགས་དམའ་མོས“ཁོ་ཚོས་འདི་རྙེད་ངེས་རེད”ཅེས་སྨྲས།
“ཤོག ད་ཤོག་ཡ།” མོས་བཤད།
ཁོས་ལན་མ་སྟེར་བར་བསྡད་པ་ན། ཝང་ནཱས“ཁྱོད་ཀྱིས་ཁོ་ཚོས་ང་
གསོན་དུ་འཇུག་ངེས་རེད་བསམ་གྱི་འདུག་གམ། ཁྱོད་ཀྱིས་ཁོ་ཚོས་ང་ཚོའི་
གཅེས་ཕྲུག་ཆུང་ཆུང་འདི་གསོན་དུ་འཇུག་ངེས་རེད་བསམ་གྱི་འདུག་
གམ”ཞེས་བཤད།
མོའི་སྐུལ་འདེད་དེ་ཁོའི་ཀླད་པའི་ནང་དུ་ཟུག་པས། ཁོའི་མཆུ་ཏོ་བགྲད་
བགྲད་ཀྱིས་སོ་སྒྲ་བསྒྲིགས་ཤིང༌། མིག་ཟུང་ནང་དུ་སླར་ཡང་ཞེ་སྡང་དྲག་
པོས་ཁེངས་པར་གྱུར། ཁོས“ཤོག ང་ཚོ་རི་གསེང་དུ་འགྲོ། གཅིག་བྱས་
ན། ང་ཚོས་ཁོ་ཚོ་རི་གསེང་དུ་སྐྱུར་ཐུབ་སྲིད”ཅེས་བཤད།
ཁོས་འཚབ་འཚུབ་ངང་ཁོ་གཉིས་ལ་བདག་པའི་རྒྱུ་ནོར་ཏེ། དམ་བེ་དང
ཁུག་མ་ཆུང་ཆུང་རྣམས་བསྡུས། ཁི་ནོས་ལག་གཡོན་དུ་ཐུམ་སྒྲིལ་གཅིག་
ཁུར་ན་ཡང༌། གཡས་སུ་གྲི་རིང་དེ་ཅི་དགར་གཡོས། ཁོས་ཝང་ནཱའི་ཆེད་དུ་
རྩི་ཤིང་ཕར་ཚུར་བཤགས་པ་དང༌། ཁོ་ཚོ་མྱུར་བར་ནུབ་ཀྱི་བྲག་རྡོའི་རི་བོ་
མཐོན་པོ་རྣམས་ཀྱི་ཕྱོགས་སུ་ཕྱིན། ཁོ་ཚོ་ཕན་ཚུན་སྐྱ་འཐམས་པའི་རྩི་ཤིང
དག་གི་གསེང་ནས་མགྱོགས་མྱུར་བསྐྱོད། འདི་ནི་དངངས་འཚབ་ཀྱི་བྲོས་
བྱོལ་ཞིག་ཡིན་པས། ཁོ་ཚོ་མྱུར་དུ་སྐྱོད་དུས་ཁི་ནོས་ཁོ་ཚོའི་རྗེས་ཤུལ་
བསུབ་ཐབས་མ་བྱས་པར་རྡོག་ཐོས་རྡོ་རྣམས་གཡུགས་ཤིང༌། ཤིང་ཕྲན་
དག་ལས་ལོ་མ་རྣམས་མངོན་གསལ་དོད་པོར་ཐང་དུ་འཕངས། བར་སྣང་
མཐོན་པོར་འཕགས་པའི་ཉི་མ་མར་སྐམ་ཤིང་ཚག་སྒྲ་གྲགས་པའི་ཐང་ངོས་
སུ་འཕྲོས་པས། ཐ་ན་《རྩྭ་ལྡམ་ལྗང་ཁུ་རྣམས་ཀྱང་ངོ་རྒོལ་གྱིས་ཚག་ཚག་ཏུ་
གྲགས། འོན་ཀྱང་། ཁོ་ཚོའི་མདུན་ཕྱོགས་སུ་རྩི་ཤིང་གིས་དབེན་པའི་བྲག་
རི་རྣམས་རྡོ་རུལ་དག་ལས་ཡར་འཕགས་ནས་བར་སྣང་དབྱིངས་སུ་མཐོན་
པོར་འགྱིངས་ཡོད། དུད་འགྲོ་སེམས་ཅན་རྣམས་གཞན་གྱིས་རྗེས་འདེད་
གཏོང་དུས་ཕལ་མོ་ཆེ་ས་མཐོ་སར་འཛེགས་པ་ལྟར། ཁི་ནོ་ས་མཐོན་པོའི་
ཕྱོགས་སུ་རྒྱུགས།
ས་ཆ་འདི་ནི་ཆུས་དབེན་ཞིང༌། ངོས་སུ་ཡུན་རིང་ཆུ་འཛིན་ཐུབ་པའི་ཀླུ་
ཤིང“་དང་། རྩ་བ་ཟབ་མོ་སའི་གཏིང་རིམ་གྱི་རླན་གཤེར་ཅུང་ཟད་ལ་ཟུག་
ཅིང་རླན་པ་ཤིན་ཏུ་ཕྲ་མོས་འཚོ་ཐུབ་པའི་རྩྭ་ལྡུམ་རྣམས་སྐྱེས་ཡོད། རྐང་པ་
སྤོ་སའི་ཐང་ནི་ས་མ་ཡིན་པར་ཚལ་བར་གས་པའི་རྡོ་ཧྲུག་དང་གཡའ་ལེབ་
ཆེན་པོ་རྣམས་ཡིན། འོན་ཀྱང་། དེ་དག་གི་ཁྲོད་དུ་ཆུས་རིལ་རིལ་བཟོས་
པའི་རྡོ་ཧྲུག་གཅིག་ཀྱང་མེད། རྡོ་གསེང་ནས་སྐམ་ཤིང་ཉམ་ཐག་པའི་རྩྭ་
ཚོམ་ཉུང་ངུ་རེ་ཟུང་སྐྱེས་ཡོད་ཅིང༌། དེ་དག་ནི་ཆར་པ་ཐེངས་གཅིག་གིས་མྱུ་
གུ་བུད་ནས་སྐྱེས་ཤིང༌། དེ་ནས་ས་བོན་གཡུགས་ནས་བསྐམས་པའི ฐ
རེད། རཱ་ཅོ་ཅན་གྱི་མཛེ་སྦ”ལ་ཚོས་ཁི་ནོ་བཟའ་མི་གསུམ་པོ་གཞོགས་ནས་
འགྲོ་བར་བལྟས་པ་དང་ལྷན་དུ། ཁོ་ཚོའི་འབྲུག་མགོ་ཆུང་ཆུང་རྣམས་རིམ་
གྱིས་གཅུས། དེ་བཞིན་མཚམས་རེར་སོ་སོའི་གྲིབ་སོ་ཅན་གྱི་གབ་ཁུང་ལ་
བར་ཆད་བྱུང་བའི་རི་བོང་ཆེན་པོ་རེ་རྒྱང་དུ་འདྲོགས་ནས་ཐག་ཉེ་ཤོས་ཀྱི
བྲག་རྡོའི་ཕག་ཏུ་ཡིབ། བྱེ་ཐང་གི་ཡུལ་ལུང་དེའི་སྟེང་དུ་ཚག་སྒྲ་སྒྲོག་པའི་ཚ་
གདུག་འཁྱིལ་ནས་ཡོད་པ་དང་། མདུན་ཕྱོགས་ཀྱི་བྲག་རྡོའི་རི་བོ་རྣམས་
བསིལ་ཞིང་བདེ་བར་མངོན།
དེ་ལྟར་ཁི་ནོ་རྒྱང་དུ་བྲོས། ཁོས་ཅི་ཞིག་འབྱུང་ངེས་པ་ཤེས་ཡོད་
དེ། རྗེས་འདེད་པ་རྣམས་ཀྱིས་ལམ་ཆེན་དེད་ནས་ཕྲན་ཙམ་ཕྱིན་རྗེས། ལམ་
ནོར་ཐེབས་པ་རྟོགས་ཏེ་འཚོལ་རྟོག་བྱེད་ཀྱིན་ཕྱིར་ལོག་ངེས་པ་དང་། ཅང་
མ་འགོར་བར་ཁི་ནོ་དང་ཝང་ན་གཉིས་ངལ་གསོ་སའི་གནས་དེ་རྙེད་
ངེས། དེ་ནས་བཟུང་སྟེང་འོག་བརྗེས་པའི་རྡོ་ཧྲུག་དང་། ས་ལ་ལྷུངས་པའི་ལོ་
མ། ཕོག་ཐུག་བྱུང་བའི་ཡལ་ག །རྐང་འདྲེད་ཤོར་བའི་རྗེས་ཤུལ་བཅས་ཡོད་
པས། ཁོ་ཚོ་ལ་རྗེས་སྙེག་རྒྱ་སླ་པོ་ཆགས་ངེས། ཁི་ནོས་སེམས་ཀྱི་ནང་དུ་ཁོ་
ཚོ་མཐོང་ཐུབ་པ་དང༌། ཁོ་ཚོས་སྤྲོ་སྣང་ངང་སྐད་ཕྲ་མོས་འབོད་རེས་བྱས་ཏེ་
རྗེས་ཤུལ་སྙེག་བཞིན་ཡོད་ཅིང་། ཁོ་ཚོའི་རྒྱབ་ནས་རིང་མདའ་ཁུར་བའི་སྐྱ་
མི་དེ་འདོད་པ་ཡོད་ལ་མེད་པའི་ངང་ནག་ཡོལ་རེར་ཡོང་བཞིན་ཡོད། སྐྱ་མི་
དེས་ཁོ་ཚོ་མར་འཁྲིད་མི་སྲིད་པས། ཁོའི་ལས་ཀ་དེ་མཐའ་མཇུག་ལ་ཡོང་
ངེས། ཨ་ཙི། ད་ནི་ཁི་ནོའི་མགོ་ནང་དུ་གདོན་འདྲེའི་རོལ་དབྱངས་ཤུགས་
ཀྱིས་གྲགས་ལ། ཚ་གདུག་གི་ངུ་འབོད་དང་དུག་སྦྲུལ་གྱི་སིལ་སྒྲ་དང་ལྷན་དུ་
གྲགས། ད་ལྟ་དེ་ནི་ཆེན་པོ་དང་དབང་ཤུགས་བཙན་པོ་ཞིག་མིན་ན་
ཡང༌། ལྐོག་ཏུ་གྱུར་ཞིང་དུག་ཤས་ཆེ་བ་དང་། ཁོའི་སྙིང་གི་ལྡིག་སྒྲས་དེ་
འགྱུར་ཁུགས་དང་དབྱངས་རྟ་བསྣན།
ཁོ་ཚོའི་འགྲོ་ལམ་གྱེན་དུ་འཕགས་འགོ་བརྩམས་ཤིང༌། ལམ་གྱེན་དུ་
འཕགས་པ་དང་ལྷན་དུ་བྲག་རྡོ་རྣམས་ཀྱང་ཇེ་ཆེར་གྱུར། ཡིན་ན་ཡང་། ཁི་
ནོས་ད་ནི་རྗེས་འདེད་པ་དང་ཁོའི་ཁྱིམ་མི་གཉིས་ཀྱི་བར་དུ་རྒྱང་ཐག་གང་
འཚམ་བཞག་ཡོད། ད་ལྟ་ཁོས་ལ་མགོ་དང་པོ་དེའི་ཐོག་ཏུ་ངལ་གསོས། ཁོ་
རང་བྲག་རྡོ་ཆེན་པོ་ཞིག་གི་སྟེང་དུ་འཛེགས་ནས་ཕྱིར་འོད་ལྷམ་ལྷམ་གཡོ་
བའི་ཡུལ་ལུང་གི་ཕྱོགས་སུ་བལྟས་རུང༌། དགྲ་བོ་རྣམས་མ་མཐོང་ལ། ཐ་ན་
རྩི་ཤིང་གི་གསེང་ནས་རྒྱུ་བའི་སྐྱ་མི་གཟུགས་རིང་དེའང་མཐོང་ཡུལ་དུ་
མེད། ཝང་ནཱ་བྲག་རྡོ་དེའི་གྲིབ་མའི་ནང་དུ་ཙོག་པ་དང༌། ཆུ་དམ་ཡར་ཁོ་ཡོ་
ཐི་ཐཱའི་མཆུ་ལ་སྦྱར་བ་ན། ཁོའི་སྐམ་པོར་གྱུར་བའི་ལྕེ་ཆུང་ཆུང་གིས་སྐོམ་
རྔམ་ཆེན་པོས་ཆུ་འཇིབ། ཁི་ནོ་བྲག་རྡོའི་སྒང་ནས་མར་བབ་དུས། ཝང་ནཱས་
ཡར་ཁོ་ལ་བལྟས་པ་དང་། ཁོས་རྡོ་དང་རྩི་ཤིང་གིས་སྐྱི་ཤུལ་དང་རྨ་བཟོས་
པའི་རང་ཉིད་ཀྱི་ལུང་བུར་ལྟ་བཞིན་པ་མཐོང་བས། འཕྲལ་མར་སྨད་གཡོག་
རྐང་པའི་ཐོག་ཏུ་བཀབ། དེ་ནས་མོས་དམ་བུ་ཁོ་ལ་སྟེར་ན་ཡང༌། ཁོས་མགོ་
བོ་གཡུག་གཡུག་བྱས། མོའི་ཐང་ཆད་པའི་ངོ་གདོང་སྟེང་དུ་མིག་ཟུང་དྭངས
མོར་གྱུར་ཡོད། ཁི་ནོས་ལྕེ་ཡིས་སེར་ཁ་གས་པའི་མཆུ་ཏོ་རློན་པར་བཟོས།
“ཝང་ནཱ།” ཁོས་བཤད། “ང་མུ་མཐུད་འགྲོ་རྒྱུ་ཡིན། ཁྱོད་འདིར་གབ་
ནས་སྡོད། ངས་ཁོ་ཚོ་རི་བོའི་གསེང་དུ་འཁྲིད་རྒྱུ་ཡིན། ཁོ་ཚོ་ཁྱོད་ཀྱི་ས་
ནས་ཕར་བརྒལ་དུས། ཁྱོད་བྱང་ཕྱོགས་སུ་བསྐྱོད་དེ་ལོ་རཱ་ཋ °་འམ་སཱན་
ཋ-རོ་སི་ལི་ཡ”་ལ་སོང༌། དེ་ནས་གལ་སྲིད་ང་ཁོ་ཚོའི་ལག་ནས་ཐར་ཐུབ་པ་
བྱུང་ན། ཁྱོད་ཀྱི་སར་སླེབ་ཡོང༌། བདེ་འཇགས་ཀྱི་ཐར་ལམ་འདི་ལས་མེད།”
མོས་དོ་སྣང་ཡོད་ཚད་ཀྱིས་ཁོའི་མིག་ནང་དུ་ཡུད་ཙམ་ལ་བལྟས་པ་
དང་། “མིན། ངེད་གཉིས་ཁྱོད་དང་ལྷན་དུ་འགྲོ་རྒྱུ་ཡིན”ཞེས་སྨྲས།
“ང་གཅིག་པུ་མགྱོགས་པོར་འགྲོ་ཐུབ།” ཁོས་གདུག་རྩུབ་ངང་
བཤད། “གལ་སྲིད་ཁྱོད་ང་དང་ལྷན་དུ་ཡོང་ན། ཁྱོད་ཀྱིས་བུ་ཆུང་སྔར་བས་
ཀྱང་ཆེ་བའི་ཉེན་ཁའི་ནང་དུ་འདྲེན་རྒྱུ་རེད།”
“མིན།”ཝང་ནཱས་བཤད།
“ཁྱོད་ཀྱིས་ངེས་པར་དུ་དེ་ལྟར་བྱེད་དགོས། འདི་ནི་ཐབས་བྱུས་བཟང་པོ་
ཞིག་རེད་ལ། ངའི་རེ་འདོད་ཀྱང་ཡིན།” ཁོས་བཤད།
“མིན།” ཝང་ནས་ཕྱིར་བཤད།
དེ་ནས་ཁོས་མོའི་གདོང་ལ་འཇིགས་སྣང་ངམ་ཐེ་ཚོམ་ལྟ་བུའི་ཞན་ཆ་
ཞིག་ཨེ་འདུག་བལྟས་རུང་ཅི་ཡང་མེད། མོའི་མིག་མདངས་ཤིན་ཏུ་དྭངས་
ཤིང་གསལ། མཚམས་དེར་ཁོས་བྱ་ཐབས་ཟད་པའི་ངང་ཕྲག་མགོ་གསིག་
ཙམ་བྱས་རུང༌། མོའི་ས་ནས་ཁོ་ལ་སྟོབས་ཤུགས་ཤིག་སྐྱེས། ཁོ་ཚོ་མུ་
མཐུད་ལམ་དུ་ཆས་དུས་སྔོན་ལྟར་སྐྲག་འཇིགས་ཀྱི་བྲོས་བྱོལ་ཞིག་མ་ཡིན།
ལུང་པ་ཡར་རི་བོ་དག་གི་ཕྱོགས་སུ་འཕགས་པ་དང་འབྲེལ་མགྱོགས་
མྱུར་འགྱུར་བ་ཐེབས་པས། ད་ནི་ཕན་ཚུན་ལ་བར་སྲུབ་ཟབ་མོ་ལྡན་པའི་
འཛེང་རྡོ་རིང་པོ་དག་ཡོད་ཅིང་། ཁི་ནོས་གང་ཐུབ་ཀྱིས་གོམ་པ་རྗེས་ཤུལ་
མི་དོད་པའི་རྡོའི་སྟེང་ལ་སྤོས་ནས་བྲག་རྡོའི་སྣེ་གཅིག་ནས་སྣེ་གཅིག་ལ་
མཆོངས། ཁོས་རྗེས་འདེད་པ་གཉིས་ཀྱིས་ཁོའི་རྗེས་ཤུལ་གང་དུ་བརླགས་
ན་དེར་སྐོར་བ་བརྒྱབ་སྟེ་སླར་ཡང་མ་རྙེད་བར་དུ་དུས་ཚོད་འགོར་དགོས་པ་
རྟོགས་པས། ཁོ་ཐད་ཀར་རི་བོའི་ཕྱོགས་སུ་མ་ཕྱིན་པར་གྱ་གྱུར་བསྐྱོད་པ་མ་
ཟད། མཚམས་རེར་ཕྱིར་ལྷོ་ཕྱོགས་སུ་ལོག་ནས་རྟགས་རེ་བཞག་པ་
དང༌། དེ་ནས་བྲག་རྡོའི་ངོས་ལ་སྤོས་ནས་སླར་ཡང་རི་བོའི་ཕྱོགས་སུ་
ཆས། ད་ནི་ལམ་བུ་དེ་ཡར་གཟར་བོར་གྱེན་དུ་རྒྱུ་བས། ཁོ་ཡར་འཛེགས་
སྐབས་དབུགས་ཅུང་ཟད་ཧལ་ཧལ་དུ་གྱུར།
ཉི་མ་དལ་བུར་མར་རི་བོའི་བྲག་སོ་དག་གི་ཕྱོགས་སུ་བཞུད་པ་དང་། ཁི་
ནོས་ཁ་ཕྱོགས་རི་རྒྱུད་ཀྱི་བྲག་རོང་ནག་ཡོ་རེ་བ་ཞིག་ལ་གཏད་དེ་
ཕྱིན། གལ་སྲིད་རི་ལུང་འདིར་ཆུ་ཞིག་ཡོད་སྲིད་ན་བྲག་རོང་དེར་ཡོད་ངེས་
ཏེ། ཁོས་ཐག་རིང་ནས་ཀྱང་དེར་སྔོ་ལྗང་ལྗང་གི་རྣམ་པ་ཞིག་མཐོང་ཐུབ། ད་
དུང་བྲག་རྡོ་འཇམ་པོའི་རི་རྒྱུད་ནས་འགྲོ་སའི་ལམ་ཞིག་ཡོད་ན། དེ་ཡང་
བྲག་རོང་ཟབ་མོ་དེ་ན་ཡོད་ངེས། རྗེས་འདེད་པ་ཚོར་ཡང་བསམ་བློ་དེ་
འཁོར་ངེས་པས། དེར་ཉེན་ཁ་མེད་པ་ཞིག་མ་ཡིན། འོན་ཀྱང་། ཆུ་དམ་སྟོང་
པ་ཡིས་དེའི་ཐད་ལ་བསམ་བློ་གཏོང་དུ་མ་བཅུག །ཉི་མ་མར་མར་བཞུད་པ་
དང༌། ཁི་ནོ་དང་ཝང་ནཱ་གཉིས་དཀའ་ཚེགས་ཆེན་པོའི་ངང་བྲག་རོང་དེའི་
ཐད་ལ་ཟུག་པའི་གྱེན་གདོང་གཟར་མོ་ནས་ཡར་འཛེགས།
བྲག་རྡོའི་རི་སྐྱ་བོ་དེའི་ལ་མཚམས་ཏེ། འཇིགས་སུ་རུང་བའི་རྩེ་མོའི་
འོག་གི་རྡོ་སྲུབ་ནས་ཆུ་མགོ་ཆུང་ཆུང་ཞིག་བརྡོལ་ཡོད་ཅིང༌། དེ་ནི་དབྱར་
ཁར་སྲིབ་ངོས་ཀྱི་ཉི་མ་མི་ཕོག་སའི་གངས་ཀྱིས་གསོས་པ་ཞིག་ཡིན་པ་
དང༌། མཚམས་རེར་ཡོངས་སུ་བསྐམས་ནས་གཤམ་དུ་བྲག་རྡོ་དང་། ཆུ་རྩྭ་
སྐམ་པོ་རྣམས་མངོན་གྱི་ཡོད། ཡིན་ན་ཡང༌། དུས་རྒྱུན་ཆུ་མགོ་དེ་ཕྱི་རུ་
བརྡོལ་བ་དང་། ཆུ་གྲང་ཞིང་གཙང་ལ་ཡིད་དུ་འོང༌། དྲག་ཤུགས་ཆེ་བའི་ཆར་
པ་འབབ་པའི་དུས་སུ། དེ་ཆུ་ལོག་ཏུ་གྱུར་ཏེ་རི་བོའི་གཡང་ནས་ཆུ་རྒྱུན་
དཀར་པོ་ཤུགས་ཀྱིས་འབྱོ་སྲིད་ན་ཡང༌། དུས་ཕལ་ཆེ་བར་དེ་ནི་ཕྲ་ཞིང་ཆུང་
བའི་ཆུ་མགོ་ཞིག་ཡིན། ཆུ་མགོ་དེ་ལྦུ་བ་སོབ་སོབ་ཀྱིས་ཆུ་མིག་ཅིག་གི་ནང་
དུ་བརྡོལ་བ་དང༌། དེ་ནས་མར་ཁྲུ”་བརྒྱ་ཙམ་གྱི་མཚམས་སུ་ཡོད་པའི་ཆུ་
མིག་གཞན་ཞིག་གི་ནང་དུ་འབབ་པ་དང་། ཆུ་མིག་དེ་ཡང་གང་ནས་སླར་
ཡང་མར་འབབ་པས།ཆུ་རྒྱུན་ཕྲ་མོ་དེ་མུ་མཐུད་ཐུར་ནས་ཐུར་དུ་བབས་ཏེ་
མཇུག་མཐར་རྡོ་ཧྲུག་གི་སྒང་འབོར་ཞིག་གི་མཚམས་སུ་ཐུག་ཅིང་། དེ་ནས་
ཡོངས་སུ་ཡལ་ཡོད། མཚམས་དེར་ཐོན་དུས་ཆུ་མང་པོ་ཞིག་ལྷག་ཀྱང་མེད་
དེ། གཡང་གཟར་རེ་ནས་ལྷང་དུས་སྐོམ་གྱིས་གདུང་བའི་མཁའ་དབུགས་
ཀྱིས་ཆུ་འཇིབ་པ་དང༌། ཆུ་མིག་དེ་དག་ནས་ཟེགས་མ་རྣམས་རྩྭ་ལྡུམ་སྐམ་
པོའི་གསེང་དུ་ཐོར་ཡོད། མཐའ་འཁོར་གྱི་ལེ་དབར་མང་པོའི་དུད་འགྲོ་
སེམས་ཅན་རྣམས་ཆུ་མིག་ཆུང་ཆུང་དེ་དག་ལ་ཆུ་འཐུང་དུ་ཡོང་བ་དང༌། རི་
ལུག་དང་ཤ་བ། རྩྭ་གཟིག”་དང་ཝ་ཁྲ”། བྱི་བ་ཙི་ཙི་སོགས་མདོར་ན་ཡོད་
ཚད་ཆུ་འཐུང་དུ་ཡོང་གི་ཡོད་ལ། ཉིན་མོ་རྩི་ཤིང་གི་གསེང་དུ་བསྐྱལ་བའི་བྱ
བྱིའུ་རྣམས་ཀྱང་མཚན་མོར་རི་བོའི་གཡང་གཟར་ལ་སྐས་ཐེམ་དང་མཚུངས
པའི་ཆུ་མིག་ཆུང་ཆུང་དེ་དག་ལ་ཡོང་གི་ཡོད། ཆུ་རྒྱུན་ཕྲ་མོ་དེའི་རྒྱུད་ལ་རྩ་
བ་འཛིན་བྱེད་ཀྱི་ས་གཤིན་འདང་ངེས་ཤིག་ཆགས་པའི་གནས་གང་སར་རི་
སྐྱེས་རྒུན་འབྲུམ་དང༌། ཏ་ལའི་ཤིང་ཕྲན། བཙུན་མོ་རེ་རལ། ཉིན་གཅིག་མེ་
ཏོག་ལྟ་བུའི་རྩྭ་ལྡུམ་གྱི་ཕུང་ཚོགས་སྐྱེས་ཡོད་ལ། བྱ་སྒྲོའི་སྙེ་མགོ་ལྡན་པའི
པམ་པའི་རྩྭ་རྒོད”་རྣམས་གཞུང་རྟ་མེད་པའི་ལོ་མའི་གསེང་ནས་ཡར་མཐོན་
པོར་འཕགས་ཡོད། དེ་བཞིན་ཆུ་མིག་དེ་དག་གི་ནང་དུ་སྦལ་པ་དང་འཇགས་
རྐང་རིང”་འཚོ་གནས་བྱེད་ཀྱི་ཡོད་ལ། གཤམ་དུ་ཆུ་འབུ་རྣམས་ཕར་ནུད་
ཚུར་ནུད་བྱེད་ཀྱི་ཡོད། མདོར་ན། ཆུ་ལ་དགའ་བ་ཐམས་ཅད་ཆུ་ཕྲན་གྱི་
གནས་ཉུང་ཤས་དེར་ཡོང་གི་ཡོད། དེར་ཞི་མི་ཚོས་རྔོན་བྱས་ཏེ་བྱ་སྒྲོ་གང
སར་གཏོར་བ་དང་། དེ་ནས་ཁྲག་གིས་སྦགས་པའི་སོ་བར་ནས་ཆུ་འཐུང་གི
ཡོད། ཆུ་ཡི་དབང་གིས་ཆུ་མིག་ཆུང་ཆུང་དེ་དག་ཚེ་སྲོག་གི་ཕ་ས་ཆགས་
ཡོད་ལ། ཡང་ཆུ་ཡི་རྐྱེན་གྱིས་དམར་གསོད་ཀྱི་ར་བར་གྱུར་ཡོད།
ཆུ་མིག་གི་སྐས་ཐེམ་དམའ་ཤོས་དེ་ནི་རྡོ་དང་བྱེ་མ་ལས་གྲུབ་པའི་
སྟེགས་བུ་ཆུང་ཆུང་ཞིག་ཡིན་ཞིང༌། ཆུ་རྒྱུན་དེར་བསགས་རྗེས་མར་ཁྲུ་བརྒྱ་
ཙམ་ལྷུངས་ནས་རྡོ་ཧྲུག་གི་གང་བའི་བྱེ་མའི་གསེང་དུ་ཡལ་ཡོད། ཆུ་མིག་
མཐའ་མ་དེའི་ནང་དུ་བབ་པའི་ཆུ་རྒྱུན་ཤིན་ཏུ་ཕྲ་མོ་ཞིག་ལས་མེད་ན་
ཡང་། དེས་ཆུ་མིག་འགེངས་བྱེད་དང༌། བྲག་གཡང་འོག་གི་བཙུན་མོ་རེ་
རལ་རྣམས་ལྗང་ཤིག་གེར་འཛིན་བྱེད་དུ་འདང་ཡོད་པ་མ་ཟད། དེར་རྩྭ་ལྡུམ་
རིའི་འདྲ་མིན་སྣ་ཚོགས་སྐྱེས་ཤིང༌། རི་སྐྱེས་རྒུན་འབྲུམ་རྣམས་ཡར་བྲག་
ངོས་སུ་འཛེགས་ཡོད། ཆར་དུས་ཀྱི་ཆུ་ལོག་གིས་བྱེ་མའི་ཆུ་ངོགས་ཆུང་
ཆུང་ཞིག་བཟོས་ཡོད་པའི་བར་ནས་ཆུ་མིག་དེ་རྒྱུ་བ་དང༌། རླན་གཤེར་གྱིས་
ཟིན་པའི་བྱེ་མའི་གསེང་དུ་སྔོ་ཞིང་དྭངས་པའི་ཆུ་ལྡུམ་རྣམས་
ཡོད། ཆུ་ངོགས་ཀྱི་བྱེ་མའི་ནང་ལ་ཆུ་འཐུང་དུ་དང༌། རྔོན་རྒྱག་ཏུ་ཡོང་བའི་
དུད་འགྲོ་དང་གཅན་གཟན་དག་གི་སུག་རྗེས་དང་རྨིག་རྗེས། སྡེར་མོའི་
འབྲད་ཤུལ་གྱིས་ཁེངས་ཡོད།
ཁི་ནོ་དང་ཝང་ནཱ་གཉིས་དཀའ་ཚེགས་ཆེན་པོས་རི་གཟར་ནས་ཡར་
འཛེགས་ནས་མཇུག་མཐར་ཆུ་ཁ་དེར་འབྱོར་དུས། ཉི་མ་བྲག་རིའི་མགོ་ཐོག་
ནས་ཕར་བཞུད་ཟིན། བྲག་ཐེམ་འདི་ནས་ཁོ་གཉིས་ཀྱིས་ཉི་མའི་ཚ་གདུག་
གིས་གདུང་བའི་བྱེ་ཐང་དང༌། ཐག་རིང་གི་མཚོ་ཁུག་སྔོན་པོ་ལ་རྒྱང་ལྟ་བྱེད་
ཐུབ། ཁོ་གཉིས་ཀ་ཡོངས་སུ་ངལ་གྱིས་དུབ་ནས་ཆུ་མིག་དེར་འབྱོར་བ་
དང་། ཝང་ནཱ་ལྗིད་ཀྱིས་མར་པུས་མོའི་ཐོག་ཏུ་ལོག་སྟེ་ཐོག་མར་བུ་ཆུང་ཁོ་
ཡོ་ཐི་ཐཱའི་ངོ་གདོང་བཀྲུས་ཤིང༌། དེ་ནས་དམ་བུ་ཆུས་བཀང་ནས་ཁོ་ལ་
འཐུང་དུ་བཅུག །བྱིས་པའང་ཐང་ཆད་དེ་སྤྲོ་ཐུང་ཐུང་ཆགས་པས། ཝང་ནཱས་
ནུ་མ་མ་སྟེར་བར་སྐད་དམའ་བོས་ངུས་ནས་བསྡད་པ་དང༌། དེ་ནས་གྲེ་བ་
གཤལ་ཞིང་ཨ་མའི་ནུ་མར་འབྱར་ནས་ངུ་ཐུང་བྱས། ཁི་ནོས་ཤིན་ཏུ་ཁ་སྐོམ་
པའི་ངང་ཆུ་མིག་ནས་ཆུ་ཡུན་རིང་བཏུང་བ་དང༌། དེ་ནས་སྐད་ཅིག་ཙམ་ལ་
ཆུའི་ཟུར་དུ་རྐང་རྐྱོང་ལག་རྐྱོང་གིས་ལོག་ནས་ལུས་པོའི་ཤ་རྒོད་ཡོད་ཚད་
ལྷོད་དུ་ཕབ་སྟེ་ཝང་ནཱས་བྱིས་པར་ནུ་མ་སྣུན་བཞིན་པར་བལྟས་ཤིང༌། དེ་
ནས་ཡར་ལངས་ཏེ་ཆུ་མར་ལྷུང་སའི་བྲག་གི་མུ་ཁར་ཕྱིན་ཏེ་གཟབ་ནན་གྱིས་
རྒྱང་རིང་ལ་མིག་མྱུལ་བྱས། ཁོའི་མིག་ཟུང་གནས་ཤིག་ལ་ཐོགས་ནས་
བསྡད་པ་དང་། ཁོ་རང་དམ་ཤིག་གེར་གྱུར། ཁོས་རི་གདོང་དེའི་ཐག་རིང་
བའི་འདབས་སུ་རྗེས་འདེད་པ་གཉིས་མཐོང་ཐུབ་པ་དང༌། ཁོ་གཉིས་ནག་
ཐིག་ཙམ་མམ་ཕར་ཚུར་བྲེལ་བས་རྒྱ་བཞིན་པའི་གྲོག་མའི་ཆེ་ཆུང་ཙམ་ལས
མེད་ཅིང་། ཁོ་གཉིས་ཀྱི་རྒྱབ་ཏུ་གྲོག་མ་ཆེ་བ་ཞིག་ཡོད།
ཝང་ནཱས་ཁ་ཕར་བསྐོར་ནས་ཁོ་ལ་བལྟས་པ་དང༌། ཁོའི་རྒྱབ་མཁྲེགས་
པོར་གྱུར་བ་མཐོང༌།
“ཐག་རིང་པོ་ག་ཚོད་ལ་འདུག” མོས་སྐད་དམའ་མོས་དྲིས།
“ཁོ་ཚོ་དགོང་ཁ་འདིར་འབྱོར་བ་འདུག” ཁི་ནོས་བཤད། ཁོས་མགོ་བོ་
གྱེན་དུ་བཀྱགས་ནས་ཆུ་མར་འབབ་སའི་བྲག་རོང་མཐོ་ཞིང་གཟར་བ་དེར་
བལྟས་ནས“ང་ཚོ་ངེས་པར་དུ་ནུབ་ལ་འགྲོ་དགོས”ཞེས་བཤད་པ་
དང༌། མིག་གིས་བྲག་རོང་གི་རྒྱབ་ཀྱི་བྲག་གདོང་གསེང་དུ་བཙལ་བ་
ན། བྲག་གདོང་སྐྱ་བོ་དེའི་ཡར་ངོས་ཀྱི་ཁྲུ་སུམ་ཅུའི་མཚམས་སུ་བྲག་ཁུང་
ཆུང་ཆུང་མང་པོའི་སྟར་ཕྲེང་ཞིག་ཡོད་པ་མཐོང༌། ཁོས་བསིལ་ལྷམ་ཕུད་དེ་
རྐང་རྗེན་ལ་ཡར་བྲག་ཕུག་དེ་དག་གི་སར་འཛེགས་ཤིང༌། གཏིང་ཐུང་བའི་
བྲག་ཕུག་དེ་དག་གི་ནང་དུ་བལྟས།དེ་དག་ནི་གཏིང་ཚད་ཁྲུ་འགའ་ལས་
མེད་ཅིང་རླུང་བུས་བཏོད་པའི་བྲག་ཁུང་ཡིན་ན་ཡང༌། ཁ་ཅུང་ཟད་མར་དང་
གྱེན་དུ་བསེགས་ནས་ཡོད། ཁི་ནོ་བྲག་ཁུང་ཆེ་ཤོས་གཅིག་གི་ནང་དུ་ནུད་དེ་
མར་ཉལ་བ་ན། ཁོས་ཕྱི་ནས་ཁོ་མཐོང་མི་ཐུབ་པ་རྟོགས། ཁོ་མགྱོགས་མྱུར་
ཕྱིར་ཝང་ནཱའི་སར་ལོག།
“ཁྱོད་ངེས་པར་དུ་སྒང་དེར་སོང༌། གཅིག་བྱས་ན་ཁོ་ཚོས་དེར་ང་ཚོ་
རིག་རྒྱུ་མ་རེད།”ཁོས་བཤད།
མོས་དྲི་བ་མེད་པར་ཆུ་དམ་གང་བར་བཀང༌། དེ་ནས་ཁི་ནོས་མོ་ཡར་
གཏིང་ཐུང་བའི་བྲག་ཁུང་དེར་འཁྲིད་རོགས་བྱས་པ་དང༌། ཁ་ཟས་ཀྱི་ཐུམ་
སྒྲིལ་ཡར་ཁྱེར་ནས་མོའི་ལག་ཏུ་བཞག །ཝང་ནཱ་བྲག་ཁུང་གི་ཁ་རུ་བསྡད་དེ་
ཁོ་ལ་བལྟས། མོས་ཁི་ནོས་བྱེ་མའི་ནང་གི་ཁོ་ཚོའི་རྗེས་ཤུལ་རྣམས་སུབ་
ཐབས་མ་བྱས་པ་མཐོང་། དེ་ལས་ལྡོག་སྟེ་ཁོ་ཆུའི་ཟུར་གྱི་རྩྭ་ལྡམ་སྐྱེས་པའི་
གཡང་ནས་ཡར་འཛེགས་ཤིང༌། འགྲོ་ཞོར་ལ་ཆེད་དུ་བཙུན་མོོ་རེ་རལ་དང་
རི་སྐྱེས་རྒུན་འབྲུམ་རྣམས་ཕར་ཚུར་ཕྲལ་ཤིང་གཏོར་སྐྱོན་བཏང༌། ཁོ་གཡང་
གཟར་གྱི་ཐེམ་རིམ་གོང་མ་ནས་ཡར་ཁྲུ་བརྒྱ་ཙམ་འགོས་རྗེས་སླར་ཡང་ཕྱིར་
ལོག །ཁོས་གཟབ་ནན་ངང་ཡར་བྲག་ཁུང་ཡོད་སའི་བྲག་འཇམ་པོའི་རི་
གདོང་ལ་འགྲོ་ཤུལ་ཡོད་མེད་བལྟས་པ་དང༌། དེ་ནས་གཞི་ནས་ཡར་
འཛེགས་ཏེ་བྲག་ཁུང་ནང་གི་ཝང་ནཱའི་འཁྲིས་སུ་ནུད།
“ཁོ་ཚོ་ཡར་འགོ་དུས།” ཁོས་ཝང་ནཱ་ལ་བཤད། “ང་ཚོས་ག་ལེར་མར་
རྒྱང་དུ་ཕྱིན་ནས་སླར་ཡང་ཀླུང་དུ་འབབ་དགོས། ང་ཞེད་ས་གཅིག་རང་ཡོད་
པ་ནི་བྱིས་པ་ངུ་སྲིད་པ་དེ་རེད། ཁྱོད་ཀྱིས་ངེས་པར་དུ་ཁོ་མི་ངུ་བ་ཞིག་བཟོ་
དགོས།"
“ཁོ་ངུ་ཡི་མ་རེད།” མོས་དེ་ལྟར་བཤད་པ་དང༌། བྱིས་པའི་ངོ་གདོང་
ཡར་མོའི་ངོ་གདོང་གི་ཐད་དུ་བཀྱགས་ནས་ཁོའི་མིག་ནང་དུ་བལྟས་པ་
དང་། བྱིས་པས་ངོ་གདོང་ནག་རོག་གེར་ཕྱིར་མོ་ལ་ཅེར་ནས་བསྡད།
“ཁོས་ཧ་གོ་ཡི་རེད།” ཝང་ནཱས་བཤད།
ད་ནི་ཁི་ནོ་བྲག་ཁུང་གི་ཁ་རུ་ཁ་སྦུབ་ཏུ་ཉལ་ཏེ། མ་ནེ་ཕན་ཚུན་འཕྲེད་དུ་
བཞག་པའི་ལག་ངར་གྱི་སྟེང་དུ་བསྙེས་ནས་བསྡད། ཁོས་རི་བོའི་གྲིབ་
གཟུགས་སྔོན་པོ་དལ་གྱིས་གཤམ་འོག་གི་རྩི་ཤིང་ལྡན་པའི་བྱེ་ཐང་འཕྲེད་དུ་
བཅད་དེ་མཚོ་ཁུག་ལ་མ་ཐུག་བར་རྒྱུ་བར་བལྟས་ཤིང༌། གྲིབ་གཟུགས་ཀྱི་
སྐྱ་མདའ་རིང་པོ་ཡུལ་ལྗོངས་ཀྱི་སྟེང་དུ་ཁྱབ།
རྗེས་འདེད་པ་རྣམས་ཡོང་བར་ཡུན་རིང་འགོར་ཞིང༌། དེ་ནི་ཁོ་ཚོས་ཁི་
ནོས་བསྐྱུར་བའི་རྗེས་ཤུལ་རྙེད་རྒྱུར་དཀའ་ཁག་ཕྲད་པ་དང་འདྲ། ཁོ་ཚོ་
མཇུག་མཐར་ཆུ་མིག་ཆུང་ཆུང་དེར་འབྱོར་དུས་ས་སྲོས་ལ་ཐོན
ཡོད། མཇུག་མཐའི་གཡང་གཟར་ནས་རྟ་འགོ་མ་ཐུབ་པས། ད་ནི་མི་གསུམ་
ག་རྐང་ཐང་ལ་ཡོང་ཡོད། སྒང་ནས་མར་བལྟས་ན། ཁོ་ཚོ་དགོང་ཁའི་གྲིབ་
གཟུགས་ཕྲ་བོ་གསུམ་རེད། རྗེས་འདེད་པ་གཉིས་བྱེ་མའི་ཆུ་ངོགས་ཆུང་ཆུང་
དེ་ནས་ཡར་རྒྱུག་མར་རྒྱུག་འགའ་བྱས་པ་དང༌། ཆུ་མ་འཐུང་གོང་དུ་ཁི་ནོ་
གཡང་ནས་ཡར་འཛེགས་པའི་རྗེས་མཐོང༌། རིང་མདའ་ཐོགས་པའི་མི་དེ་
མར་བསྡད་དེ་ངལ་གསོས་ཤིང་། རྗེས་འདེད་པ་གཉིས་ཁོའི་ཉེ་འགྲམ་དུ་ཙོག་
པ་དང་། ས་སྲོས་ལ་ཁོ་ཚོའི་ཐ་མག་གི་རྩེ་མོ་དམར་ཤིག་གེར་འབར་ནས་
ཕྱིར་ཤི། དེ་ནས་ཁི་ནོས་ཁོ་ཚོས་ཁ་ཟས་ཟ་བཞིན་ཡོད་པ་མཐོང་ཐུབ་ལ། ཁོ་
ཚོའི་སྐད་འབག་འབུག་ཅིག་ཀྱང་ཐོས།
དེ་ནས་རི་བོའི་ཀླུང་དུ་གནག་ཅིང་སྟུག་པའི་མུན་པ་རུབ། ཆུ་མིག་སྤྱོད་
མཁན་གྱི་དུད་འགྲོ་གཅན་གཟན་རྣམས་ཉེ་འཁོར་དུ་ཡོང་ནས་མིའི་དྲི་ཚོར་
བས། སླར་ཡང་མུན་ནག་ཁྲོད་ནས་རྒྱང་དུ་ཕྱིན།
ཁོས་རྒྱབ་ཏུ་ཤབ་ཤུབ་ཀྱི་སྐད་ཅིག་ཐོས། ཝང་ནཱས་སྐད་དམའ་
མོས“ཁོ་ཡོ་ཐི་ཐཱ”ཞེས་ཤོད་ཀྱིན་ཡོད། མོས་བྱིས་པ་ལ་ཁུ་སིམ་མེར་སྡོད་
པའི་ཞུ་བ་བྱེད་ཀྱིན་ཡོད། ཁི་ནོས་བྱིས་པ་ངུས་པ་ཐོས་ཤིང༌། དབུགས་སུབ་
ཐེབས་པའི་སྒྲ་ལས་ཝང་ནཱས་ཁོའི་མགོ་བོ་ལ་མོའི་ཤོ་ལོ་བཀབ་ཡོད་པ་
ཤེས། འོག་གི་བྱེ་མའི་ནང་དུ་ཙག་སྒྲ་གཅིག་དམར་ཤིག་གེར་འབར་
ཞིང༌། ཙག་སྒྲའི་སྐད་ཅིག་གི་འོད་སྣང་ཁྲོད་དུ་ཁི་ནོས་མི་གསུམ་པོ་ལས་
གཉིས་ཁྱི་ལྟར་གུག་ནས་གཉིད་པ་དང༌། གསུམ་པ་དེས་བསྲུངས་ནས་ཡོད་
བ་མཐོང་ལ། ཙག་སྒྲའི་འོད་སྣང་ཁྲོད་དུ་རིང་མདའི་འོད་ཟེར་ཡང་མཐོང༌། དེ་
ནས་ཙག་སྒྲ་མར་ཤི་ན་ཡང༌། དེས་ཁི་ནོའི་མིག་ནང་དུ་པར་རྗེས་ཤིག་
བཞག །ཁོས་མི་རེ་རེ་ཇི་ལྟར་བསྡད་ཡོད་པ་མཐོང་ཐུབ་སྟེ། གཉིས་གུག་
ནས་གཉིད་པ་དང་། གཞན་དེས་རིང་མདའ་པུས་མོ་གཉིས་ཀྱི་བར་དུ་བཞག་
སྟེ་བྱེ་མའི་ནང་དུ་ཙོག་ཡོད།
ཁི་ནོ་ཁུ་སིམ་མེར་ཡར་བྲག་ཁུང་ནང་དུ་ལོག །ཝང་ནཱའི་མིག་ཟུང་
ནི་སྐར་མ་དམའ་བོ་ཞིག་གི་ལྡོག་འོད་འཕྲོས་པའི་འོད་སྣང་གཉིས་རེད། ཁི
ནོ་ག་ལེར་སྒྲ་མེད་པར་མོའི་འཁྲིས་སུ་ནུད་པ་དང༌། མཆུ་ཏོ་མོའི་འགྲམ་རྩར་
སྦྱར།
“ཐབས་ལམ་ཞིག་འདུག"ཁོས་བཤད།
“འོན་ཀྱང་། ཁོ་ཚོས་ཁྱོད་གསོད་རྒྱུ་རེད།”
“གལ་ཏེ་ང་དང་པོ་རིང་མདའ་ཐོགས་པ་དེའི་སར་འགྲོ་ཐུབ་ན། ང་ངེས་
པར་དུ་དང་པོ་ཁོའི་སར་འགྲོ་དགོས། དེ་ནས་སྐྱོན་རྒྱུ་མ་རེད། གཉིས་གཉིད་
ནས་འདུག"
མོའི་ལག་པ་ག་ལེར་ཤོ་ལོའི་འོག་ནས་ཚུར་བརྐྱངས་ཏེ་ཁོའི་ལག་ངར་
དམ་པོར་འཇུས། “ཁོ་ཚོས་སྐར་འོད་འོག་ནས་ཁྱོད་ཀྱི་གྱོན་ཆས་དཀར་པོ་
མཐོང་ངེས་རེད།”
“མ་རེད། ང་ངེས་པར་དུ་ཟླ་བ་མ་ཤར་གོང་དུ་འགྲོ་དགོས།” ཁོས་
བཤད།
ཁོས་ཚིག་འཇམ་པོ་ཞིག་བཤད་རྒྱ་ཨེ་རྙེད་བཙལ་བ་དང༌། དེ་ནས་མ་
རྙེད་པར་བསྐྱུར། ཁོས“གལ་སྲིད་ཁོ་ཚོས་ང་བསད་ན། ཁུ་སིམ་མེར་གོབ་
ལ། ཁོ་ཚོ་རྒྱང་དུ་ཕྱིན་ཚར་དུས། ལོ་རཱ་ཌོ་ལ་སོང”ཞེས་བཤད།
མོའི་ལག་པ་ཅུང་ཟད་འདར་ཞིང་། ཁོའི་མཁྲིག་མ་ནས་འཇུས་ཏེ་བསྡད།
ཁོས“གདམ་ག་གཞན་མེད”ཅེས་བཤད། “འདི་ཐབས་ལམ་གཅིག་པུ་དེ་
རེད། ཁོ་ཚོས་སང་ཞོགས་ང་ཚོ་རྙེད་ངེས་རེད།”
མོའི་སྐད་ངག་ཅུང་ཟད་འདར་བ་དང༌། “དཀོན་མཆོག་དང་འགྲོགས་ནས་
སོང”ཞེས་བཤད།
ཁོས་ཐག་ཉེ་བོས་མོ་ལ་ཞིབ་པར་བལྟས་པ་ན། མོའི་མིག་ཟུང་ཆེན་པོ་
མཐོང་ཐུབ། ཁོའི་ལག་མགོས་ཕར་ལག་ཉུལ་བྱས་པས་བྱིས་པ་རྙེད་པ་
དང་། ཡུད་ཙམ་ལ་ལག་མཐིལ་ཁོ་ཡོ་ཐི་ཐཱའི་མགོ་ལ་བཞག་ནས་བསྡད། དེ་
ནས་ཁི་ནོས་ལག་པ་ཡར་བརྐྱངས་ནས་ཝང་ནཱའི་འགྲམ་པར་རེག་པ་
དང༌། མོས་དབུགས་གཏོང་མཚམས་བཞག །།
ཝང་ནཱས་བྲག་ཁུང་གི་ཁའི་གནམ་རྒྱའི་འོག་ཏུ་ཁི་ནོས་གྱོན་ཆས་དཀར་
པོ་མར་འཕུད་བཞིན་པ་མཐོང་ཐུབ། གྱོན་ཆས་དེ་དག་ཅི་འདྲའི་བཙོག་ཅིང་
རྙིང་ཧྲུལ་དུ་གྱུར་ན་ཡང༌། མུན་ནག་གི་མཚན་མོའི་གདོང་དུ་མངོན་གསལ་
དོད་པོ་ཆགས་ངེས། ད་ལྟ་ཁོ་རང་ཉིད་ཀྱི་ལྤགས་པ་སྨུག་པོ་དེ་ཁོའི་སྲུང་སྐྱོབ་
བཟང་བར་གྱུར་ཡོད། དེ་ནས་མོས་ཁི་ནོས་སྐེའི་སྲུང་འཁོར་དེ་གྲི་རིང་གི་རྭ་
ཅོའི་ཡུ་བར་བཀོན་པ་མཐོང་བ་དང༌། དེའི་དབང་གིས་སྲུང་འཁོར་ཁོའི་མདུན་
དུ་འཕྱངས་ཤིང༌། ལག་གཉིས་ཀ་བེད་སྤྱོད་གཏོང་ཆོག་པར་གྱུར། ཁོ་ཕྱིར་
མོའི་རྩར་མ་ལོག །སྐད་ཅིག་ཙམ་ལ་ཁོའི་སྒར་ཞིང་སྒྲ་མེད་པའི་ལུས་པོ་བྲག་
ཁུང་གི་ཁ་རུ་ནག་ཡོལ་རེར་གྱུར་པ་དང༌། དེ་ནས་ཁོ་ཕྱིན་ཟིན།
ཝང་ནཱ་ཚུར་བྲག་ཁུང་གི་ཁ་རུ་ཡོང་ནས་ཕྱི་རུ་བལྟས། མོས་བྲང་ཁུང་
ནང་གི་འུག་པ་ཞིག་ལྟར་རི་ངོས་སུ་གཟབ་ནན་གྱིས་བལྟས་པ་དང༌། བྱིས་པ་
མོའི་རྒྱབ་ཏུ་ཀམ་པ་ལི་དཀྲིས་ནས་གཉིད་ཡོད་ཅིང༌། ཁོའི་ངོ་གདོང་ཡོ་ནས་
མོའི་སྐེ་དང་ཕྲག་མགོར་འབྱར་ཡོད། ཝང་ནས་རང་ཉིད་ཀྱི་ཤའི་སྟེང་དུ་བྱིས་
པའི་དབུགས་རྒྱུན་འཇམ་པོ་ཚོར་ཐུབ་པ་དང༌། མོས་འགྲོ་བ་མི་མ་ཡིན་པའི་
མུན་ནག་གི་དངོས་པོ་དེ་དག་འགོག་ཆེད་མེ་རིའི་བསྟོད་པ་དང༌། གནའ་བོའི་
གསོལ་འདེབས། སྨོན་ལམ་དང་འཐུ་སྔགས་སྤེལ་མ་ཤབ་ཤུབ་ཏུ་བསྐྱོར།
མོས་བྲག་ཁུང་ནས་ཕྱི་རུ་ལྟ་དུས། མཚན་མོའི་མུན་ནག་ཅུང་ཟད་ཆུང་
བར་སྣང་ཞིང༌·ཤར་ཕྱོགས་ཀྱི་ཟླ་བ་འཆར་སའི་གནམ་སའི་འདྲེས་
མཚམས་དང་ཐག་མི་རིང་བའི་ནམ་མཁའ་ལ་འོད་སྣང་ཞིག་ཡོད། མོས་མར་
བལྟས་པས། མཚན་སྲུང་དུ་བསྡད་པའི་མི་དེའི་ཐ་མག་མཐོང་ཐུབ།
ཁི་ནོ་རྩངས་པ་ཁ་རལ་དལ་མོ་ཞིག་ལྟར་ག་ལེར་བྲག་གདོང་འཇམ་པོ་
ནས་མར་ནུད། ཁོས་སྐེ་ཐག་བསྐོར་ནས་ཡོད་པས། གྲི་རིང་ཁོའི་རྒྱབ་ནས་
ནར་ཏེ་རྡོ་ལ་མི་ཐུག་པ་བཟོས་ཡོད། ཁོའི་ཐར་ཐར་དུ་བརྐྱངས་པའི་མཛུབ་
མོས་རི་བོ་དམ་པོར་འཇུས་ཤིང་། རྐང་རྗེན་གྱི་མཛུབ་མོས་ཐུག་རེག་ལ་
བརྟེན་ནས་འཛུགས་ས་བཙ་པ། ཐ་ན་ཁོའི་བྲང་གཞུང་ཡང་རྡོ་ལ་སྦྱར་ནས་
ཁོའི་ལུས་པོ་མར་མི་འདྲེད་པ་བཟོས། སྒྲ་གང་རུང་སྟེ། རྡེའུ་ཞིག་མར་རིལ་
བའམ། དབུགས་རིང་ཞིག་གམ། ཡང་ན་བྲག་ངོས་ནས་སྐྱི་ལྤགས་ཕྲན་ཙམ་
ཤུད་འདྲེད་ཤོར་བའི་སྒྲ་ཡིས་འོག་གི་མཚན་སྲུང་བ་རྣམས་སློང་ངེས་པ
དང༌། མཚན་མོ་དང་རང་བཞིན་གྱིས་མ་འབྲེལ་བའི་སྒྲ་གང་རུང་གིས་ཁོ་
ཚོར་ཟོན་བྱེད་དུ་འཇུག་ངེས། ཡིན་ན་ཡང༌། མཚན་མོ་དེ་འཇམ་ཐིང་ཐིང་
ཞིག་མ་ཡིན་པར་ཆུ་རྒྱུན་གྱི་འགྲམ་དུ་གནས་པའི་ནགས་ཀྱི་སྦལ་པ ”་ཆུང་
ཆུང་ཚོས་བྱ་བྱིའུ་ལྟར་ཅིལ་ཅིལ་གྱི་སྒྲ་བསྒྲགས་པ་དང༌། ནགས་ཀྱི་ཆ་ག་པ་
རྣམས་ཀྱི་ཙེར་སྐད་མཐོན་པོས་རི་བོའི་གཡང་གཟར་བཀང་། དེ་བཞིན་ཁི་
ནོའི་མགོ་ནང་དུའང་རང་ཉིད་ཀྱི་རོལ་དབྱངས་གྲགས་ཤིང༌། དགྲ་བོའི་རོལ་
དབྱངས་དམའ་ཞིང་དལ་གྱིས་གཡོས་ཏེ་གཉིད་ཁུག་ལ་ཉེ།འོན་ཀྱང༌། ཁྱིམ་
ཚང་གི་གླུ་དབྱངས་ནི་གཟིག་མོའིºངེར་སྒྲ་ལྟར་ཙེར་སྐད་ཀྱིས་ཁེངས་ཤིང་
དྲག་པོར་གྱུར་ལ། ད་ལྟ་ཁྱིམ་ཚང་གི་གླུ་དབྱངས་གསོན་པོར་གྱུར་ནས་ཁོ་
རང་མར་དགྲ་ནག་པོའི་སྟེང་ལ་འདེད་ཀྱིན་ཡོད། སྙིང་རྗེ་བྲལ་བའི་ནགས་ཀྱི་
ཆ་ག་པས་དེའི་དབྱངས་རྟ་འཐེན་པར་སྣང་ལ།ཅིལ་ཅིལ་གྱི་སྒྲ་སྒྲོག་བཞིན
པའི་ནགས་ཀྱི་སྦལ་བས་དེའི་གླུ་ཚིག་ཐུང་ངུ་རྣམས་བླངས།
ཁི་ནོ་རི་གདོང་འཇམ་པོ་ནས་མར་གྲིབ་མ་ཞིག་ལྟར་ཁུ་སིམ་མེར་
ནུད། ཁོའི་རྐང་པ་ཡ་གཅིག་ག་ལེར་སོར་འགའ་ལ་ནུད་དེ་རྐང་མཛུབ་ཀྱིས་
རྡོ་ལ་རེག་ནས་དམ་པོར་འཇུས་རྗེས། རྐང་པ་གཞན་དེ་སོར་འགའ་ལ་ནུད་
པ་དང༌། དེ་ནས་ལག་པ་གཅིག་གི་ལག་མཐིལ་མར་ཕྲན་ཙམ་ནུད་རྗེས་ལག
པ་གཞན་དེ་ནུད་པས། ལུས་ཧྲིལ་པོ་ནུད་པའི་རྣམ་པ་མེད་པར་ནུད། ཁི་ནོས་
ཁོ་རང་ཡོངས་སུ་མངོན་རྒྱ་མེད་པ་ཞིག་མ་ཡིན་པ་ཤེས་པས། ཁ་གདངས་
ནས་དབུགས་ཀྱི་སྒྲའང་མེད་པ་བཟོས། གལ་སྲིད་མཚན་སྲུང་བས་གཡོ་
འགུལ་ཚོར་ནས་བྲག་རྡོའི་སྟེང་དུ་ནག་ཡོལ་ཡོལ་དུ་གྱུར་བའི་ཁོའི་གཟུགས་
པོར་བལྟས་ན། ཁོས་ཁི་ནོ་མཐོང་ཐུབ་ངེས། དེ་བས་ཁི་ནོ་ངེས་པར་དུ་དལ་
བུར་མཚན་སྲུང་བའི་མིག་མདའ་ཚུར་མི་འདྲེན་པའི་ཐོག་ནས་མར་ནུད་
དགོས། ཁོ་གཤམ་དུ་འབྱོར་ནས་ཏ་ལའི་ཤིང་ཕྲན་ཞིག་གི་ཕག་ཏུ་ལུས་སྒུར་
སྒུར་དུ་གབ་པར་དུས་ཡུན་རིང་པོ་ཞིག་འགོར། ཁོའི་བྲང་འོག་ཏུ་སྙིང་དྲག་ཏུ་
འཕར་ལྡིང་བྱས་ཤིང་། ལག་པ་དང་ངོ་གདོང་རྔུལ་ཆུས་རློན་པར་གྱུར། ཁོས་
ལུས་སྒུར་སྒུར་དུ་གཞའ་ནས་ཤིན་ཏུ་དལ་བའི་དབུགས་རིང་འབྱིན་རྔུབ་
ཀྱིས་ལུས་སེམས་ལྷོད་དུ་ཕབ།
ད་ནི་ཁྲུ་ཉི་ཤུ་ཁོ་ནས་ཁོ་དང་དགྲ་བོའི་བར་བཅད་ཡོད་ཅིང༌། ཁོས་བར་
གྱི་ཐང་ཅི་འདྲ་ཡོད་པ་ཨེ་དྲན་བལྟས། ཁོ་རང་ཤུགས་ཀྱིས་ཕར་རྒྱུག་དུས་
རྐང་པ་ཐོགས་སའི་རྡོ་འདྲ་ཨེ་ཡོད། ཁོས་ཉྭ་མི་འགྱུར་བའི་ཆེད་དུ་རྐང་པར་
འཕུར་མཉེད་བཏང་བ་ན། ཤ་རྒོད་རྣམས་ཡུན་རིང་འཐེན་ཤ་སྤྱད་པའི་རྗེས་
སུ་འཕག་འགུལ་བྱེད་བཞིན་པ་ཚོར། དེ་ནས་ཁོས་སེམས་འཚབ་ངང་ཤར་
ཕྱོགས་སུ་བལྟས། ད་ནི་སྐར་ཆ་འགའི་ནང་ལ་ཟླ་བ་འཆར་ངེས་པ་
དང༌། ཁོས་ངེས་པར་དུ་དེ་མ་ཤར་སྔོན་དུ་ཕར་རྒོལ་བྱེད་དགོས། ཁོས་
མཚན་སྲུང་བའི་གཟུགས་དབྱིབས་མཐོང་ཐུབ་ན་ཡང་། གཉིད་ཁུག་པའི་མི་
གཉིས་པོ་ཁོའི་མཐོང་ལམ་གྱི་འོག་ཏུ་ཡོད། ཁི་ནོས་ངེས་པར་དུ་རྙེད་དགོས་
པ་དེ་མཚན་སྲུང་བ་དེ་རེད —ངེས་པར་དུ་སྐད་ཅིག་ཉིད་ལ་ཡིད་གཉིས་ཐེ་
ཚོམ་མེད་པར་རྙེད་དགོས། ཁོས་ཁུ་སིམ་མེར་སྲུང་འཁོར་ཡར་ཕྲག་མགོར་
ཐེན་པ་དང༌། གྲི་རིང་གི་རྭ་ཡུ་ནས་ལུང་གུག་ལྷོད་དུ་བཏང༌།
ཁོ་ཕྱི་དྲགས་སོང༌། ཁོ་ལུས་སྒུར་སྒུར་ནས་ཡར་དགྱེ་བའི་སྐབས། ཤར་
ཕྱོགས་ཀྱི་གནམ་སའི་འདྲེས་མཚམས་ནས་དངུལ་མདོག་གི་ཟླ་བའི་ཟུར་སྣེ་
ཡར་འཕགས་པས། ཁི་ནོ་ཕྱིར་རྩི་ཤིང་གི་རྒྱབ་ཏུ་ཡིབས།
དེ་ནི་འོད་སྣང་ཞན་པའི་ཟླ་བ་ཞིག་ཡིན་ན་ཡང༌། དེས་རི་བོའི་གཡང་དུ་
འོད་སྣང་དང་གྲིབ་གཟུགས་གསལ་པོ་ཞིག་འཕངས་ཡོད་ཅིང༌། ད་ནི་ཁི་ནོས་
ཆུ་མིག་ཟུར་གྱི་བྱེ་མའི་ནང་དུ་བསྡད་པའི་མཚན་སྲུང་བའི་གཟུགས་དབྱིབས་
མཐོང་ཐུབ། མཚན་སྲུང་བ་དེས་མིག་ཆེས་ཆེར་ཟླ་བ་ལ་ཅེར་བ་དང༌། དེ་
ནས་ཁོས་ཐ་མག་གཞན་ཞིག་ལ་མེ་བསྒྲོན་པ་ན། ཙག་སྒྲའི་འོད་ཀྱིས་ཁོའི་ངོ་
གདོང་སྨུག་པོ་སྐད་ཅིག་ཙམ་ལ་མངོན་དུ་བཅུག །ད་ནི་སྒུག་ས་ཞིག་
མེད། མཚན་སྲུང་བའི་མགོ་བོ་ཚུར་འཁོར་དུས། ཁི་ནོ་ངེས་པར་དུ་ཕར་
མཆོང་དགོས། ཁོའི་རྐང་པ་ངར་ལྕགས་ཀྱི་རྒྱུ་མ་ལྟར་དམ་པོར་གྱུར།
མཚམས་དེར་སྒང་ནས་མག་མུག་གི་ངུ་སྐད་ཕྲ་མོ་ཞིག་གྲགས། མཚན་
སྲུང་བས་མགོ་བོ་བསྐོར་ནས་ཉན་ཞིང༌། དེ་ནས་ཡར་ལངས། གཉིད་དུ་ཡུར་
བ་གཉིས་ལས་གཅིག་ཐང་སྟེང་དུ་གཡོ་འགུལ་བྱས་ནས་གཉིད་ལས་སད་པ་
དང་། སྐད་དམའ་བོས“དེ་ཅི་རེད”ཅེས་དྲིས།
“ངས་ཤེས་ཀྱི་མི་འདུག” མཚན་སྲུང་བས་བཤད། “ངུ་སྐད་དང་འདྲ་བོ་
འདུག །ཕལ་ཆེར་མིའི་ངུ་སྐད་དང་འདྲ་བོ་འདུག —ཕྲུ་གུ་ཞིག”
དེར་གཉིད་ལས་སད་མ་ཐག་པའི་མི་དེས“བཤད་ཚོད་མི་ཐིག།ཕྲུ་གུ་
ཁྲིད་པའི་ཝ་སྦྱང་མོ་འགའ་ཡིན་སྲིད། ངས་ཝང་སྦྱང་གི་ཕྲུ་གུ་ཞིག་བྱིས་པ་
ལྟར་ངུས་པ་གོ་མྱོང་ཡོད”ཅེས་བཤད།
ཁི་ནོའི་དཔྲལ་བར་རྔུལ་ཆུའི་ཐིགས་ཕྲེང་བཞུར་ཏེ། མར་མིག་ནང་དུ་
ལྷུངས་ནས་མིག་ལ་ཚ་གཟེར་དྲག་པོ་སྟེར། ངུ་སྐད་ཕྲ་མོ་དེ་སླར་ཡང་གྲགས་
པས། མཚན་སྲུང་བས་ཡར་བྲག་ཁུང་ནག་པོ་ཡོད་སའི་རི་ངོས་སུ་བལྟས།
ཁོས“ཝ་སྦྱང་ཞིག་ཡིན་སྲིད”ཅེས་བཤད་པ་དང༌། རིང་མདའི་ཁ་མདའ་
སྤྲད་པ་ན། ཁི་ནོས་གདུག་རྩུབ་ཆེ་བའི་ཐྲག་སྒྲ་ཐོས།
“གལ་སྲིད་ཝ་སྦྱང་ཡིན་ན། འདིས་ངུ་མཚམས་གཅོད་རྒྱུ་རེད།” མཚན་
སྲུང་བས་རིང་མདའ་ཡར་བཀྱག་པ་དང་དེ་ལྟར་བཤད།
ཁི་ནོ་མཆོངས་ནས་ཕྱེད་ཙམ་བསླེབས་དུས། མེ་མདའ“ཀག”ཅེས་
གྲགས་པ་དང་། མདའ་ཁའི་མེ་སྟག་གིས་ཁོའི་མིག་ལམ་དུ་པར་རྗེས་ཤིག
བཞག །ཁི་ནོའི་གྲི་རིང་བར་སྣང་དུ་འཁོར་ནས་མར་ཧྲོབ་སྒྲ་དང་བཅས་
འཛུལ་ཞིང༌། སྐེ་གཤགས་ནས་བྲང་གཞུང་ཟབ་མོ་བར་དུ་ཐུག །ཁི་ནོ་ད་ལྟ་
འཇིགས་སུ་རུང་བའི་འཕྲུལ་ཆས་ཤིག་ཏུ་གྱུར་ཡོད། ཁོས་གྲི་གཅུས་ནས་
ཚུར་ཐེན་པ་དང་ཆབས་ཅིག་ཏུ་མེ་མདའ་ཡང་ལག་ཏུ་བླངས། ངོ་མ་ཁོའི་
སྟོབས་ཤུགས་དང༌། ཁོའི་གཡོ་འགུལ། ཁོའི་མགྱོགས་ཚད་ཚང་མ་འཕྲུལ་
ཆས་རང་རེད། ཁོ་ཤུགས་ཀྱིས་འཁོར་ནས་ཡར་ཙོག་པའི་མི་དེའི་མགོ་བོ་ཆུ་
ཀུབ་ཅིག་ལྟར་ཧྲུག་ཆག་ཏུ་བཏང་། མི་གསུམ་པ་དེ་སྡིག་སྲིན་ལྟར་གོག་ནས་
ཕར་བྲོས་ཏེ་ཆུ་མིག་ནང་དུ་འཛུལ་བ་དང་། དེ་ནས་དངངས་འཚབ་ཆེན་པོས་
ཆུ་རྒྱུན་ཕྲ་མོ་འབབ་སའི་གཡང་ནས་ཡར་འཛེག་འགོ་བརྩམས། ཁོ་དེ་ལྟར་
ཡར་འགོ་ཐབས་བྱེད་དུས། ཁ་ནས་ངུ་ཤར་དང་སྐད་ངན་ལྡབ་ལྡིབ་ཤོར་
ཞིང༌། རྐང་ལག་གཉིས་ཕན་ཚུན་སྐྱ་འཛིང་བའི་རི་སྐྱེས་རྒུན་འབྲུམ་གྱི་གསེང་
ལ་དྲག་ཏུ་བརྡབས། ཡིན་ན་ཡང༌། ཁི་ནོ་ངར་ལྕགས་ལྟར་གྲང་ཞིང་འཇིགས་
སུ་རུང་བར་གྱུར་ཡོད། ཁོས་གཟབ་ནན་ངང་རིང་མདའི་རྐུབ་རྟིང་གཡུགས་
པ་དང་། དེ་ནས་མེ་མདའ་ཡར་བཏེགས་ནས་གཟབ་ནན་གྱིས་དམིགས་ནས་
བརྒྱབ། ཁི་ནོས་དགྲ་བོ་མར་ཆུ་མིག་ནང་ལ་གན་རྐྱལ་དུ་ལོག་པ་མཐོང་བས་
ཕར་ཆུ་ནང་དུ་སོང༌། ཟླ་འོད་འོག་ཏུ་ཁི་ནོས་འཇིགས་སྐྲག་གིས་གཡོ་
བཞིན་པའི་མིག་ཟུང་མཐོང་ཐུབ་པ་དང༌། ཁོས་མེ་མདའ་མིག་ཟུང་གི་བར་
ཏག་ཏག་ལ་གསལ་ནས་བརྒྱབ།
དེ་ནས་ཁི་ནོ་ཐེ་ཚོམ་ངང་ལངས་ནས་བསྡད། ཅི་ཞིག་མ་འགྲིག་པ་འདྲ་
སྟེ། ཁོའི་ཀླད་པར་བརྡ་ཅི་ཞིག་འཛུལ་ཐབས་བྱེད་ཀྱིན་ཡོད། ད་ལྟ་ནགས་ཀྱི་
སྦལ་པ་དང་ཆ་ག་པ་རྣམས་འཇམ་ཐིང་ངེར་གྱུར་ཡོད། དེ་ནས་ཁི་ནོའི་ཀླད་
པ་རྩེ་གཅིག་གི་དམིགས་པ་དམ་པོ་ལས་ལྷོད་དུ་བབས་པ་དང༌། ཁོས་སྒྲ་ཅི་
ཞིག་གྲག་བཞིན་པ་རྟོགས —དེ་ནི་བྲག་རིའི་ངོས་ཀྱི་བྲག་ཁུང་ཆུང་ཆུང་ནས་
ཡོང་བའི་ཆོ་ངེ་དང༌། འཁུན་སྒྲ། དྲག་ཏུ་འགྱུར་བཞིན་པའི་ངུ་ཤར་རེད་
ལ། འཆི་བའི་ངུ་སྐད་ཀྱང་རེད།
གྲོང་ཁྱེར་ལོ་ཕཱ་སིའི་མི་ཚང་མས་ཁི་ནོའི་ཁྱིམ་ཚང་ཕྱིར་ལོག་པའི་དོན་
རྐྱེན་དེ་དྲན་སོས་ཀྱི་ཡོད། དེ་དངོས་སུ་མཐོང་མཁན་གྱི་རྒན་འཁོགས་འགའ་
ཤས་ལས་ལྷག་མེད་སྲིད་ན་ཡང༌། ཨ་ཕ་དང་ཨ་མྱེའི་ངག་ནས་ཐོས་མཁན་
ཚོས་ཀྱང་དེ་དྲན་སོས་ཀྱི་ཡོད་དེ། དེ་ནི་མི་ཚང་མར་བྱུང་བའི་དོན་རྐྱེན་ཞིག་
རེད།
བྱིས་པ་ཆུང་ཆུང་རྣམས་ཐོག་མར་གྲོང་རྡལ་ནང་དུ་བྲེལ་འཚུབ་ཀྱིས་
རྒྱུགས་ནས་ཁི་ནོ་དང་ཝང་ནཱ་གཉིས་ཕྱིར་ཡོང་བཞིན་པའི་གནས་ཚུལ་ཁྱབ་
བསྒྲགས་བྱེད་དུས་གསེར་མདོག་གི་ཕྱི་དྲོ་ཞིག་ཡིན་ཞིང༌། མི་ཚང་མ་
མགྱོགས་མྱུར་ངང་ཁོ་གཉིས་ལ་ལྟ་བར་རྒྱུགས། སྐབས་དེར་ཉི་མ་ནུབ་
ཕྱོགས་ཀྱི་རི་བོའི་ཐད་དུ་བཞུད་ཀྱིན་ཡོད་ཅིང༌། ཐང་ཐོག་གི་གྲིབ་གཟུགས་
རིང་པོར་གྱུར་ཡོད། དེ་ནི་ཕལ་ཆེར་ཁོ་གཉིས་མཐོང་མཁན་ཚོར་བག་
ཆགས་ཟབ་མོ་འཇོག་བྱེད་དེ་ཡིན་སྲིད།
ཁོ་གཉིས་འཁོར་ལོའི་རྗེས་ཤུལ་དོད་པའི་གྲོང་གསེབ་ཀྱི་ལམ་ནས་གྲོང་
ཁྱེར་ནང་དུ་ཡོང་བ་དང་། དུས་རྒྱུན་ལྟར་ཁི་ནོ་སྔོན་དང་ཝང་ནཱ་རྗེས་སུ་བྱས་
ནས་སྟར་ཕྲེང་གཅིག་གིས་མ་ཡོང་བར་གཞོགས་གཡས་གཡོན་བྱས་ཏེ་ཡོང་
བཞིན་ཡོད། ཉི་མ་ཁོ་གཉིས་ཀྱི་རྒྱབ་ཕྱོགས་སུ་ཡོད་ཅིང་། ཁོ་གཉིས་ཀྱི་གྲིབ་
གཟུགས་རིང་པོ་ཁུ་སིམ་མེར་མདུན་དུ་རྒྱུ་བས། ཁོ་གཉིས་ཀྱིས་མུན་ནག་གི་
ལྕོག་མཁར་གཉིས་ཁུར་བ་ལྟར་མངོན།ཁི་ནོས་རིང་མདའ་ཞིག་ལག་ངར་
སྟེང་ལ་འཕྲེད་དུ་ཐོགས་ཡོད་པ་དང་། ཝང་ནཱས་མོ་རང་གི་ཤོ་ལོ་ཁུག་མ་
ཞིག་ལྟར་ཕྲག་མགོར་ཁུར་ཡོད་ཅིང་། དེའི་ནང་དུ་ལྗིད་ཆེ་བའི་ཐུམ་སྒྲིལ་
ལུག་ལུག་ཆུང་ཆུང་ཞིག་ཡོད། ཤོ་ལོ་ཁྲག་སྐམ་པོས་ཚོས་ཡོད་ཅིང༌། མོས་
གོམ་པ་སྤོ་དུས་ཐུམ་སྒྲིལ་དེ་ཅུང་ཟད་ཕར་གཡུག་ཚུར་གཡུག་བྱེད་ཀྱིན་
ཡོད། ངལ་དུབ་དང་ངལ་དུབ་དེ་ལ་འཐབ་འཛིང་བྱེད་པའི་དམ་ཆ་ཡིས་མོའི་
ངོ་གདོང་སྲ་མཁྲེགས་དང༌། གཉེར་མས་ཁེངས་པར་གྱུར་ཡོད་ལ། མོའི་ཆེས་
ཆེར་གདངས་པའི་མིག་ཟུང་ཕྱིར་མོ་རང་ཉིད་ཀྱི་ནང་ལོགས་སུ་ཅེར་ནས་
ཡོད། མོ་ལྷ་ཡུལ་ལྟར་ཁེར་ཆད་དང་རྒྱང་རིང་དུ་གྱུར་ཡོད། ཁི་ནོའི་མཆུ་ཏོ་
སྲབ་མོ་དང་འགྲམ་པ་དམ་པོར་གྱུར་ཡོད་ཅིང་། མི་རྣམས་ཀྱིས་ཁོའི་སྟེང་ལ་
འཇིགས་སྣང་ཞིག་ཡོད་པ་དང༌། ཁོ་ནི་དྲག་ཏུ་འགྲོ་བཞིན་པའི་རླུང་འཚུབ་
ཅིག་ལྟར་ཉེན་ཁ་ཆེན་པོར་གྱུར་ཡོད་ཚུལ་བཤད་ཀྱི་ཡོད། མི་རྣམས་ཀྱིས་ད་
དུང་ཁོ་གཉིས་འགྲོ་བ་མིའི་མྱོང་བ་ལས་བརྒལ་ཟིན་པ་ལྟར་སྣང་བ་དང༌། ཁོ་
གཉིས་ན་ཟུག་བརྒྱུད་དེ་ན་ཟུག་གི་ཕར་ཕྱོགས་སུ་ཐོན་ཡོད་པ་དང༌། ཁོ་
གཉིས་ཀྱི་སྟེང་ལ་ཕལ་ཆེར་རྫུ་འཕྲུལ་གྱི་སྲུང་སྐྱོབ་ཅིག་ཡོད་ཚུལ་བཤད་ཀྱི
ཡོད། ཁོ་གཉིས་ལྟ་རུ་རྒྱུགས་པའི་མི་རྣམས་ཕྱིར་ནུད་ཀྱིས་མི་ཚོགས་ཁྲོད
དུ་ལངས་ནས་ཁོ་གཉིས་འགྲོ་རུ་བཅུག་པ་དང༌། ཁོ་གཉིས་ལ་སྐད་ཆ་མ་
བཤད།
ཁི་ནོ་དང་ཝང་ནཱ་གཉིས་རྐང་ཐང་ལ་གྲོང་ཁྱེར་བརྒྱུད་དེ་འགྲོ་དུས་གྲོང
ཁྱེར་མི་མཐོང་བ་ལྟར་སྣང༌། ཁོ་གཉིས་ཀྱི་མིག་ཟུང་ཐད་ཀར་མདུན་ཕྱོགས་
ཁོ་ན་ལས་གཡས་གཡོན་དང་ཡར་མར་ལ་ལྟ་ཙམ་ཡང་མ་བྱས་པ་
དང་། རྐང་པ་བཟོ་རྩལ་ལེགས་པའི་ཤིང་གི་མི་ལྟར་ཅུང་ཟད་གཡོ་བའི་ངང་
བསྐྱོད་པས། ཁོ་གཉིས་ཀྱི་སྟེང་དུ་མུན་ནག་གི་འཇིགས་སྣང་ཞིག་འཁོར་
ཚོང་པ་ཡོད། ཁོ་གཉིས་རྡོ་དང་ཞལ་འདམ་གྱི་གྲོང་ཁྱེར་བརྒྱུད་དེ་འགྲོ་དུས།
རྣམས་ཀྱིས་ལྕགས་སྐད་ཐེན་པའི་སྒེའུ་ཁུང་ནས་ཁོ་གཉིས་ལ་བལྟས་པ་
དང་། གཡོག་པོ་ཚོས་མིག་ཡ་གཅིག་རྒྱ་སྒོའི་ཨི་ཁུང་ལ་སྦྱར་བ་མ་ཟད། ཨ་
མ་རྣམས་ཀྱིས་སོ་སོའི་བྱིས་པ་ཆུང་ཤོས་ཚོའི་མགོ་བོ་ཚུར་ནང་དུ་བསྐོར་
ནས་སྨད་གཡོག་ལ་གཏུག་ཏུ་བཅུག །ཁི་ནོ་དང་ཝང་ནཱ་གཉིས་གཞོགས་
གཡས་གཡོན་བྱས་ཏེ་རྡོ་དང་ཞལ་འདམ་གྱི་གྲོང་ཁྱེར་བརྒྱུད་ནས་མར་སྤྱིལ་
བུ་དག་གི་ཁྲོད་དུ་ཡོང་བ་དང༌། ཁྱིམ་མཚེས་རྣམས་ཀྱིས་ཕྱིར་ནུད་ཀྱིས་ཁོ་
གཉིས་འགྲོ་རུ་བཅུག །ཝང་ན-ཐོ་མ་སིས་འཚམས་འདྲིའི་ལག་པ་ཡར་
བཀྱགས་ན་ཡང༌། འཚམས་འདྲིའི་སྐད་ཆ་མ་བཤད་པ་དང༌། ལག་པ་ཡུད་
ཙམ་ལ་ཐེ་ཚོམ་ངང་བར་སྣང་དུ་ལུས།
ཁི་ནོའི་རྣ་བར་ཁྱིམ་ཚང་གི་གླུ་དབྱངས་ངུ་སྐད་ལྟར་དྲག་ཏུ་གྲགས་
ཤིང༌། ཁོ་རང་གང་ལའང་ཞེད་མི་དགོས་པར་འཇིགས་སུ་རུང་བ་ཞིག་
ཆགས་པ་དང༌། ཁོའི་གླུ་དབྱངས་དེ་གཡུལ་འགྱེད་ཀྱི་རོལ་དབྱངས་སུ་གྱུར་
ཡོད། ཁོ་གཉིས་སྔོན་ཆད་ཁོ་ཚོའི་ཁང་པ་ཡོད་སའི་མེ་ཤུལ་གྲུ་བཞི་དེའི
གཞོགས་ནས་འགྲོ་དུས། དེ་ལ་ལྟ་ཙམ་ཡང་མ་བྱས་པ་དང༌། དེ་ནས་མཚོ་
ངོགས་ཀྱི་མཐའ་ཟུར་གྱི་རྩི་ཤིང་རྣམས་བརྒལ་ནས་མར་ཆུའི་ཕྱོགས་སུ་ཆས་
པ་ན། ཁོ་གཉིས་ཀྱིས་ཁོ་ཚང་གི་གྲུ་ཆུང་ཆག་རོའི་ཕྱོགས་སུ་ལྟ་ཙམ་ཡང་མ་
བྱས།
ཁོ་གཉིས་ཆུའི་ཟུར་དུ་བསླེབས་དུས་འགྲོ་མཚམས་བཞག་སྟེ་མཚོ་ཁུག་
གི་ཕྱོགས་སུ་ཅེར་ནས་བསྡད། དེ་ནས་ཁི་ནོས་རིང་མདའ་མར་ཕབ་ནས་
གྱོན་ཆས་ཀྱི་ནང་དུ་ལག་ཉུལ་བྱས་ཤིང༌། དེ་ནས་ཁོས་་ཆེན་པོ་ལག་
ནང་དུ་བཟུང༌། ཁོས་དེའི་ངོས་སུ་བལྟས་པ་ན། དེ་ནི་སྐྱ་ཞིང་རྨ་འབྲུམ་གྱི
མདོག་ཅན་དུ་གྱུར་ཏེ༌། གདོན་འདྲེའི་ངོ་གདོང་གིས་ཕྱིར་ཁོའི་མིག་ནང་དུ་
ཅེར་བ་དང༌། ཁོས་མེས་འབར་བའི་འོད་སྣང་མཐོང༌། མུ་ཏིག་གི་ངོས་སུ་
ཁོས་ཆུ་མིག་ནང་གི་མི་དེའི་འཇིགས་སྐྲག་གིས་ཁེངས་པའི་མིག་ཟུང་མཐོང་
ལ། མུ་ཏིག་གི་ངོས་སུ་ཁོས་བུ་ཆུང་ཁོ་ཡོ་ཐི་ཐཱ་བྲག་ཁུང་ཆུང་ཆུང་ནང་དུ་
མགོ་ཀླད་ཐོར་ནས་འགྱེལ་ཡོད་པ་མཐོང༌། ད་ནི་་སྐྲན་ཞིག་ལྟར་སྐྱ་
ཞིང་ཡིད་དུ་མི་འོང་བ་དང༌། ཁི་ནོས་མུ་ཏིག་གི་རོལ་དབྱངས་འཁྲུགས་ནས་
གོ་རིམ་མེད་པར་གྱུར་བ་ཐོས། ཁི་ནོའི་ལག་པ་ཕྲན་ཙམ་འདར་བ་དང་། ཁོ་
དལ་བུར་ཁ་ཝང་ནཱ་ལ་འཁོར་ནས་་ཕར་མོ་ལ་བསྲེངས། མོ་ད་དུང
ཡང་རོ་ཐུམ་ཕྲག་མགོར་ཁུར་ནས་ཁོའི་འཁྲིས་སུ་ལངས་ཡོད། མོས་ཁོའི
ལག་ནང་གི་མུ་ཏིག་ལ་ཡུད་ཙམ་བལྟས་ཤིང༌། དེ་ནས་ཁི་ནོའི་མིག་ནང་དུ་
བལྟས་ནས་སྐད་དམའ་བོས“མིན། ཁྱོད་ཡིན”ཞེས་སྨྲས།
ཁི་ནོས་ལག་པ་ཚུར་ཐེན་ཏེ་ཤུགས་ཡོད་ཚད་ཀྱིས་མུ་ཏིག་རྒྱང་དུ་
འཕངས། ཁི་ནོ་དང་ཝང་ནཱ་གཉིས་ཀྱིས་བཞུད་ཁའི་ཉི་མའི་འོག་ནས་དེ་འོད་
འཚེར་འཚེར་ངང་བར་སྣང་ནས་རྒྱུ་བར་བལྟས། ཁོ་གཉིས་ཀྱིས་རྒྱང་རིང་དུ་
ཆུ་ཕྲན་ཙམ་ཞིག་ཕར་མཆེད་ཚུར་མཆེད་བྱས་པ་མཐོང༌། ཁོ་གཉིས་
གཞོགས་གཡས་གཡོན་དུ་ལངས་ནས་ཡུན་རིང་གནས་དེར་བལྟས་ནས་
བསྡད།
་མུ་ཏིག་དེ་ཡིད་དུ་འོང་བའི་མཚོ་ཆུ་ལྗང་ཁུའི་ནང་དུ་འཛུལ་ནས་མར་
མཚོ་ཞབས་སུ་ལྷུངས། ཕན་ཚུན་གཡོ་བཞིན་པའི་མཚོ་རྩྭའི་ལོ་འདབ་ཀྱིས་
དེ་བོས་ནས་ལག་བརྡ་བྱས། དེའི་ངོས་ཀྱི་འོད་སྣང་ལྗང་ཞིང་ཡིད་དུ་འོང་། མུ་
ཏིག་མར་བྱེ་མའི་མཚོ་ཞབས་ཀྱི་བཙུན་མོ་རེ་རལ་དང་མཚུངས་པའི་རྩྭ་ལྡུམ་
ཁྲོད་དུ་བསྡད། སྒང་གི་ཆུའི་ངོས་ནི་མེ་ལོང་ལྗང་ཁུ་ཞིག་ཡིན་ཞིང་། ་
མཚོ་ཡི་ཞབས་སུ་གནས། མཚོ་ཞབས་སུ་བྲེལ་བས་རྒྱ་བའི་སྡིག་སྲིན་ཞིག
གིས་བྱེ་མའི་རྡུལ་སྤྲིན་ཆུང་ཆུང་ཞིག་བསླངས་པ་དང༌།དེ་མར་འཇགས་དུས་
མུ་ཏིག་མཐོང་སར་མེད་པར་གྱུར།
དེ་ནས་་གི་རོལ་དབྱངས་ཤབ་ཤུབ་ཏུ་གྱུར་ནས་ཡལ་ལོ།། །།